40

verba locutus aere libram percutit idque aes dat alteri parti, non pretii loco, ut in
mancipiis, sed tanquam solvendi causa. Hac imaginaria solutione per aes et libram
Gaji tempore utebantur tum in e0, quod per aes et libram gestum erat, tum in e0, ·
quod ex judicati causa, tum etiam in eo tollendo, quod ex legato per damnationem
relicto debebatur. Quae quidem obligationes licet diversis ex causis profectae esse
videantur, tamen in liberatione similis formula, ut videtur, usitata erat. Quamobrem
fere necesse est cognationem inter eas intercessisse, quae quidem alia jam esse non
potest, quam quod eadem natura eademque earum potestas fuerit. Et legati quidem
illius in hoc praecipua posita erat potestas, quod in testamentO, ut antiquissimo tempore
coram ipso populo condito ab eoque, ut videtur, confirmatO, ita serius coram civibus
populi vice fungentibus facto, scriptum erat: Heres meus Stichum servum dare
damnas esto. Nam quod Gajus et Ulpianus scribunt, etiam si dato, facito, dare
jubeo scriptum esset, tamen esse per damnationem legatum, hoc procul dubio olim,
ut ipsa legati appellatio clamat, ita non fuit, ³4) nec in hac causa omnia eadem
fuisse suspicor, atque si veteri forma usus fuisset testator. Itaque per damnationem
legato relicto, heres perinde erat obligatus, ac si damnatus esset. Poterat autem
testator ita heredem obligare, ut damnatus esset. Nam lex XII. tabularum non
modo generatim, quod in mancipio faciendo (et erat species mancipationis familiae ven-
ditio) lingua nuncupasset, verum etiam specialiter, quod paterfamilias super pecunia
tutelave suae rei legasset, ratum esse jusserat. Erant igitur heres testamento dare
damnas jussus et debitor jure judicatus re pari obstricti: ille condemnatus erat lege
ita jus esse jubente, hic judicis a populo delegati lata sententia. Et quoniam eae ob-
ligationes illa imaginaria solutione per aes et libram tollebantur, liberatio haec effi-
ciebat, ut qui fuerat, jam damnatus non esset. Quae omnia si animo colligimus,
quum eadem solutione per aes et libram id quoque, quod praeter testamenti causam
per aes et libram gestum erat, tolleretur, eum quoque, qui aere et libra esset obli·
gatus, si quum debuisset, se non liberasset, in eadem fuisse causa, atque damnatum
vel judicatum, dicemus.

Haec, de qua Gajus loquitur, imaginaria solutio per aes et libram, alia non
erat, atque nexi liberatio ab Aelio Gallo apud Festum s. v. Nexum sic appellata.
Hoc in dubium vocare non oportuit. Nexi liberatio etenim, quoniam Aelius Gallus
eam in numero eorum esse dicit, quae per aes et libram gerantur, non omnes com-
plectitur causas, quibus nexi obligatio tollatur, verum ipsa per aes et libram fiat ne·
cesse est. Ex quibus conjectura consequi possumus, omnia per aes et libram gesta
vel, ut Manilius et Aelius Gallus dicunt, omnia nexa iisdem facta esse solennibus,
quibus tum nexi liberatio tum mancipium agebatur. Hoc confirmatur probaturque

³⁴) Clarius etiam alia vetus appellatio loquitur. Nam ut ex Agroetio (de orthogr. p. 2271 Putsch.) discimus,
appellabatur etiam damnas esto legatum.

