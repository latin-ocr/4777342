17

praedae ab ea ad privatos homines venditione publice instituta transferrentur. Huic
opinioni jam argumenta afferenda sunt, quibus probabilis reddatur et confirmetur.

§a

Per testes quinque, quos in mancipionibus necessarios fuisse novimus, ante-
signano Niebuhrio multi monuerunt populi Romani quasi imaginem quandam expres-
sam esse, eamque hodie communem fere dicere licet opinionem, quamquam non
prorsus desunt, qui adversentur. Veram eam esse, magno argumento est testamen-
tum, quod per aes et libram agebatur. Nam quoniam olim testamenta condi non
potuerunt, nisi aut in pace et otio calatis comitiis, quae bis in anno testamentis fa-
ciendis destinata erant, aut in procinctu, id est armato et expedito exercitu, patet
tunc saltem testationem populi ad testamentum in paganis faciendum fuisse neces·
sariam. ιςθ’) At majoris rei causa in comitiis testamenta fieri oportebat. Ad solam
testationem pauci suffecissent, nugasque egissent Romani testandi causa totum popu·
lum convocantes. Fieri debebant in comitiis testamenta, eo praesertim tempore, quo
gentilitas vigebat, ut a populo, tanquam lex rogaretur, approbarentur ejusque auctori-
tate confirmarentur. 1³) Utcunque se res habuit, sive testatio populi fuit, sive con-
firmatio, quum neutra re vera esse posset, quotiens quis domi subita morte pressus
testamentum facere vellet, idcirco testamentum per aes et libram a prudentibus in·
ventum moribus introductum frequentem in usum venit, quo in testamento comitia
populi Romani testibus civibus Romanis praesentibus adumbrarentur. Quorum testium
si nulla alia fuisset significatio, quam eorum, quibus in negotiis quotidianis utimur,
supplere non potuissent testationem vel confirmationem illam populi. Quum autem
propositum esset exprimere populum Romanum per testes adhibitos, quaestio orta
est, quinam numerus eligendus esset? Optandus erat minimus, q'uo facilius res pera·
geretur. Quamobrem quinque satis visi, quibus classes quinque, in quas rex Servius
Tullius populum descripserat, imitati sunt. Similem quandam nostrae rei causam
affert Cicero (orat. adv. Rullum ΙΙ. 12), qui ad speciem atque ad usurpationem vetu-
statis dicit comitia (curiata scilicet), per triginta lictores auspiciorum causa adumbrata
constituta esse. ,Confirmat opinionem nostram ‚ ut fere dubitationem admittere
non videatur, quod testator nuncupando testes alloquens Quirites appellabat. Quae
quum ita sint, quod de ea mancipatione, qua testamenta condebantur, statui oportet,
id, quum praesertim familiae, ut rei, quae capi non potest, mancipatio posterioris
originis fuisse videatur, non dubitabimus omni mancipationi vindicare, tanto minus
quia adeo liberae personae per mancipationem in aliam potestatem et in causam ser-

¹²) Gaj. 11. 101. Gell. XV. 27. Theoph. ad § 1 J. de testam. ordin. (11. 10).

¹³) Trekell, Tract. de orig. et progr. testam. fact. 11. §12 seqq. — Gam, Erbrechae. 11. p. 37 seqq. — Walter,
Rechtsyeschicme ρ. 654. - [her-inq, θείς( des rom. Rechts. 1. p. 137. ’

3

