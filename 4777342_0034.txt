2?

 

omum et probatum, atque iden, quum ipsum populum adhibere non possent, imagi-
nem invenerunt effigiemque ejusdem in classes quinque divisi. Itaque si quinque
testibus civibus praesentibus res ex praeda venumdari solita aere et libra et libripende
adhibitis comparata erat, ea tanquam ipso populo confirmante acquisita esse intellige-
batur. Has inprimis ob causas mancipationis solennitas in usum venit in rebus
mancipii emendis vendendisque. Ex usu et consuetudine, quum firmior usque fieret
et stabilior, necessitaS, ut fit, juris est facta, ita ut, nisi hoc civili actu (aut certe
alio civili, velut in jure cessione), juste legitimeque acquisitae non intelligerentur, nec
dominium rei, nisi usucapio accessisset, mutatum esset, pristinus dominus autem ad
id tempus impletum rem tanquam non alienatam vindicare posset. Quum eo perven-
tum esset, victum erat in his rebus jus gentium jure civili.

Omnes fere igitur emptiones venditiones, quae quidem non minime essent mo-
menti, in ultima antiquitate (ea tamen, ubi loco pecudum aes factum esset communis
rerum mensura) aere et libra accedente factas esse arbitror. Attamen eas tantum,
quae testibus praesentibus et libripende adhibito perficiebantur, per aes et libram
fieri proprie loquentes homines dicebant. Quodsi aliae res praeter eas, quas mancipi
esse antiquitas sanxerat, eadem mancipatione adhibita alienabantur, mancipatio proprios
et singulares effectus suos non habebat. Ac postea quum pecunia argentea fere sem-
per utentes nummos adnumerarent, aes es libra in rebus nec mancipi acquirendis
adhiberi desierunt, retenta sunt in rebus mancipi, quippe quae acquirendae civilem
actionem flagitarent.

ξ 11.

His tractatis de mancipationis origine atque usu, partes hujus actus solennis,
tum natura atque vis paulo attentius, quam hucusque factum est, considerandae sunt.
Et primum quidem de librae percussione jam dictum, ea indicari negotii perfectionem.
Hoc tamen non omni ex parte verum est, quum non tam librae percussio, quam aes
acceptum ad perfectionem rem deduceret. Ipsum aes, quo libram percutiebant quod·
que pretii loco dabatur, olim rude fuit et imperfectum, inde raudusculum appellatum.
Legimus in mancipationibus solita fuisse verba: „raudusculo libram ferito.“¹⁷) Haud
dubie libripendis erat, quum mancipio accipiens verba fecisset, nec altera pars contra
dixisset, verba haec eloqui, quibus indicaret negotium perfectum esse. Multi, qui de
hac re scripserunt, animadvertentes veteres saepenumero de sestertio nummo uno
assium quattuor in mancipationibus loqui, in raudusculi vel assis locum (nam aere
signato assem adhibere soliti sunt) arbitrati sunt sestertium nummum argenteum
successisse. ¹⁸) Eam sententiam arguit Huschkius in comment. ad Flav. Syntrophi

¹⁷) Varro de L. L. V. 163. Festus s. v. nodus.
¹⁸) Trekell de testamenti fact. 111. ξ 20. Mecrmann de rebus manc. et nee mane. p. 175.

4.

