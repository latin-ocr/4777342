38

quissimis temporibus vix certum quidquam tradere possint, dubium videtur. Equidem
affirmare non dubito, actus civiles sua vi ac potestate constitisse sine ulla re, quam
forma amplecteretur, sine ulla causa, propter quam adhiberetur, maxime vero per aes
et libram gesta, quippe quae coram ipso populo sive testante sive confirmante fieri
intelligerentur. Id, ut opinor, conjectura consequi possumus ex loco Gajano, ubi
„Saepe accidit, inquit, ut quis jure civili teneatur, sed iniquum sit, eum judicio con-
demnari, velut si stipulatus sim a te pecuniam, tanquam credendi causa numeraturus,
nec numeraverim. Nam eam pecuniam a te peti posse certum est, dare enim te
oportet, quum ex stipulatu tenearis, sed quia iniquum est, te eo nomine condemnari,
placet per exceptionem doli mali te defendi debere.“ ²4) Qui locus docet, stipulatio-
nem ipsius Gaji tempore solam per se sine ulla causa vim habuisse ad constituendam
civilem obligationem, exceptionem tantum doli mali admittit, quam non obscure in-
dicat antiquitus datam non fuisse, sed aut a praetore propositam aut constitutam
prudentum interpretatione et auctoritate. Itaque stipulatio omnino, licet sine causa con-
fecta, actionem gignebat civilem, quam olim ne per exceptionem quidem repelli potuisse
magnam habet probabilitatem. Quodsi tanta erat vis stipulationum, quanto majore jure
iis vindicabimus, quae per aes et libram gerebantur, quum praesertim stipulatio non tam
proprie fuerit juris civilis, quam illa, imo apud posteriores certe, excepta sponsione,
juris gentium esse et inter cives et peregrinos valere diceretur. Quid sibi voluissent
verba certa atque legitima in mancipationis solennibus quasi in comitiis populi Ro-
mani a mancipio accipiente aeris et librae tanquam aerea voce consonante pronun·
tiata: „Hanc ego rem ex jure Quiritium meam esse ajo,“ si postea venditor rem
traditam pretium solutum esse negans, quasi nunqum amisso dominio, ex jure Quiri-
tium suam vindicare potuisset? quid illa XII. tabularum: uti lingua nuneupassit,
ita jus esto? Qui rem venditam pretio nondum soluto mancipio dederat, si deinde
pecunia non solveretur, de se queri debebat. At si non tradidisset, contra vindica-
tionem posterius certe exceptione doli mali se tuebatur. Ea vero exceptio quin
hujusmodi in causis jam antiquitus locum habuerit, valde dubitandum est. Ceterum
apud antiquissimos Romanos, si venditionis causa res manciparetur, persuasum mihi
est fere semper in praesentia testium a libripende pretium appensum fuisse. Quodsi
pretium non illico appendebatur, nec antea datum erat, si nec alio modo, velut fide-
jussore aut pignore dato venditori satisfieret, venditor, ut opinor, curabat, ut nexo
emptorem sibi obstringeret, id quod et test-ibus et libripende tum maxime praesenti-
bus facillime factu erat.

Huschkius, 25) qui per aes et libram gestis insignem quandam significationem
potestatemque tribuit, tamen non dubitat, quin ex causa emptionis mancipatio non

²⁴) Gaj. IV. 116. Quinctii. J. Ο. lV. ⁶2. Satis est dixisse: certam pecuniam peto ex stipulatione: diversae
partis expositio est, cur ea non deberetur.

²⁶) Fiav. syntr. instr. donat. p. 41. Recm des Nexum p. 42.

