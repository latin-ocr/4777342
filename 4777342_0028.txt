21

puto, quum manu ex hostibus esset capta ideoque mancipio comparata, mancipium,
quo nomine serius servos tantummodo, quotiens tanquam merx aliqua in considera-
tionem venirent, designatos esse novimos, Et erand haud dubie captivi longe maximi
momenti in praeda capta et ostentationis causa utique Romam agebantur, vendeban-
turque singuli sub corona, dum ceterarum rerum sectio venibat. Quae igitur res
ex praeda venumdari solebant, eas res mancipii sive mancipi vocabant. Eae quando·
quidem manu captae erant ex hostibus, ideo conveniens visum est, ut rursus simili
actu fierent ementium, qui quanti emerant, tantum aes, libripende adhibito, appenden-
dum curabant, remque acquirendam manu apprehendebant. Quod tali modo ex praeda
capta, id optimo jure erat acquisitum, propterea quod res empta, quum rempublicam
dominam esse dubitationem nullam habere posset, repeti evincique emptori non po-
terat. Maxime, ut ait Gajus, sua esse credebant, quae ex hostibus cepissent. Dixi
eum, qui hoc modo sub hasta emisset rem mancipii, manu eam cepisse. Hoc ita
intelligendum est, ut non prorsus necesse fuerit eum naturalem ejus possessionem
statim corpore mancisci‚ sed suffecerit eam apprehendisse significandi causa, se rem
manu capiendo suam facere, quamquam plerumque, ut suspicari possumus, quotiens
res id fieri admittebat, emptor rem emptam illico tradendam sibi curabat. Dominus
vero-fiebat ipso mancipio, nec erat necesse traditio sequeretur. Nam res a magistratu
adjudicata vel apud eum in jure cessa alicui statim traditione non interveniente hujus
fiebat, quanto magis ea, quae quum addiceretur a magistratu, coram ipso populo ven-
debatur et addicebatur?

§a

Actum hunc civilem, quo res praedae populi factae singulis hominibus vendi-
tione sub hasta alienabantur, deinde homines privati in negotiis inter se gerendis
imitati sunt emptionem venditionem rerum mancipii testibus civibus Romanis, qui
populi comitiorumque quasi effigies parvas adumbrarent, adhibitis et libripende, qui
libram tenens pretium appenderet, solenni ritu peragentes. Numerus testium principio
forsitan, quo numerus curiarum in comitiis suffragia ferentium efficeretur, triginta fuit,
dum a Servio Tullio rege populo in classes diviso quinque testes sufficere visum est.
Negotio huic mancipii nomen inditum essse, tum origo ipsius tum forma, qua gere-
batur, declarat.

Mancipium sive mancipatio Gaji tempore, sicut supra adduxi, imaginaria erat
venditio, quae, ut Ulpianus in L. 16 de R. J. ait, non est pretio accedente, id est
vero pretio: aeris enim particula, quae pretii loco dabatur, pretium efficiebat imagi-
narium. Et Gaji tempore, sed jam longe antea, multis mancipatio interveniebat
negotiis, in quibus venditio tantummodo dicis gratia fiebat, pretium non dabatur,
quum id agerent, ut verum pretium nullum solveretur. In his igitur causis venditio-
necessario ab initio fuit imaginaria. Nam quum causa, ex qua res mancipio dabatur,

