ς4.

Mancipationem Gajus (1. 113, 119) imaginariam quandam appellat venditionem,
venditor mancipare vel mancipio dare, emptor mancipio accipere dicitur. In ea emp-
tione venditione adhibitis civibus Romanis puberibus quinque testibus et libripende,
emptor rem, si mobilis est, vel hominem mancipandum tenens verba haec: „Hunc
ego hominem ex jure Quiritium meum esse ajo, isque mihi emptus esto hoc aere
aeneaque libra“ locutus libram, quam libripens tenet, aere percutit idque aes dat ei,
qui mancipat, quasi pretii loco. Quodsi praedium mancipandum est vel servitus, in
absentia res peragi potest et plura simul mancipari, dum mobiles res non plures

uno tempore mancipari, quam quot manu capi possunt. ⁸)

Mancipatioenm plurimae res non recipiunt, quibus mancipandis nihil agitur.
Hae res nec mancipi vocantur, contra res mancipi, quae per mancipationem trans·
feruntur. Sunt autem res mancipi praedia in Italico solo, tam urbana, quam rustica,
jura praediorum rusticorum, velut iter, actus, via, aquaeductus (urbanorum non item),
servi et quadrupedes, quae collo dorsovc domantur, quales sunt equi, boves, asini,

. muli3 elephanti tamen et cameli, licet hi quoque jumentorum operam praestent, nec

mancipi sunt. 9) Gajus memorat controversiam agitari inter duas scholas, utrum
rebus mancipi jumenta et armenta ratione nascendi adscribantur, an domita ea vel
eam aetatem, qua domari soleant, nacta esse oporteat. Illud Sabiniani, hoc Procu-
liani putabant. Ulpianus talis controversiae mentionem non facit.

Praeter has res mancipi liberae personae mancipantur, dummodo sint potestati
alius vel juri simili subjectae. Sui juris enim personas mancipio dari posse nemo
veterum dicit. Itaque mancipio dantur tum filiifamilias, quibus per mancipationem
illud mancipium, quod servitutis loco est, aut constituitur aut mutatur, tum feminae,
quae mancipatione vel, ut hic appellatur, coemptione in manum mariti conveniunt,
nisi, quod serius a prudentibus* inventum est, fiduciae causa fit coemptio ad evitanda
quaedam incommoda ex sexus ratione oriunda, velut testamenti faciendi aut tutoris
reponendi gratio. Coemptio autem a ceteris mancipationibus non parum differt, in
verbis praesertim, quibus utuntur.

Est praeterea mancipi familia, quam testamento per aes et libram paterfamilias
mancipio dat familiae emptori. Quo testamento non mancipatur, quae res nec man-
cipe est eamque ob causam in jure tantum cedi potest, hereditas, quippe viventis
nulla est, verum universitas personarum rerumque juri testatoris subjectarum. Ea
universitate, cui familiae nomen est, etiam ipse paterfamilias continetur, eamque ob
causam, tametsi alia neque persona neque res mancipi ulla insit, utique mancipi est.

⁸) Gaj. 1. 121. υιρ. xix. 6.
⁰) Gaj. 1. 120. 11. 15, 16. υιρ. xix. 1.

