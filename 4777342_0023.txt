16 ,
nominatim esse appellatas. De hac re etsi nihil certo constat, tamen ita esse potest:
at impedimento sunt servitutes praediorum rusticorum, quae quanti essent iu censum
dedicari non poterant, id quod in dubium vocari posse non videtur.

Aliter rem explicat Hugo in hist. jur. Rom. (p. 512 seqq.), qui in rebus man-
cipi requirit, ut pretiosae populo agriculturae dedito, ut corporales vel tales fuerint,
quae ad corporales proxime accederent, ita ut facile discernerentur, denique ut jam
pridem Romanis notae fuerint. Haec sine dubio in rebus mancipi inveniuntur, sed
nondum iis explicatur, quare in iis mancipatio tam necessaria fuerit, et cur ceterae
res corporales mancipari non potuerint· Hanc necessitatem mancipandi Walter in
hist. jur. Rom. (p. 588) res mancipi fuisse ratus, quae praecipue praedium rusticum
ejusque instrumentum effecerint, ex eo deducit, quod Servius Tullius rex ratione
habita librorum, in quibus totum solum descriptum esset, in his rebus acquirendis
alienandisque mancipationis formam requisierit. Sed ratio non apparet, cur ob eam
causam mancipatio potissimum fuerit inventa, quae minus idonea et conveniens esse
videatur. — Ab omnibus his sententiis diversissimam de rerum mancipi notione et
vi eximia proposuit sentententiam Huschkius in libro de institutis regis Servii Tullii
(p. 249 seqq.) cum universa sua de necessitate, quam reperit in populi a rege illo
constituta divisione quasi divinitus institutam arctissimo vinculo cohaerentem. Quae
quum intelligi et impugnari nequeat nisi tota doctrina viri illius exponenda et im-
pugnanda, quum hoc et alienum a proposito nostro et longius esset, quam fines hujus
commentationis admittunt, putavi praetermittere eam me posse, eo magis, quia ipse
Huschkius Romanos illius rerum mancipi significationis conscios verisimiliter non fuisse
confiteatur. Huschkii opinioni plane oppositam defendit Christiaaeius in hist. jur.
(p. 352 seqq. et passim). Qui mancipi infinitivum passivi esse existimans verbi veteris
mancipere, quod idem valuerit atque mancipare, manu capere, resque mancipi fuisse,
quae mancipari sive mancipi solerent vel deberent, ita ut tale verbum supplendum
sit, in distinctione illa rerum mancipi et nec mancipi nullam videt necessitatem, sed
putat juris prudentes Romanos diu in incerto fuisse, quid de illa statuendum esset et
quasnam res mancipari oporteret, dum sensim sensimque eam doctrinam excogitarent,
quam a Gajo et Ulpiano nobis traditam, priscis Romanis prorsus ignotam ineptam
esse arguere non dubitat: apud antiquissimuos autem Romanos eas res mancipari
solitas fuisse, quae cognitionem facilem babentes vindicationem admitterent: testes in
omnibus negotiis adhibitos esse,⁸ neque eorum aliam fuisse potestatem, quam ut per
eos, quid gestum esset, constaret. Sed testes non dubito quin aliud significaverint,
id quod inferius ξ 6 demonstrare conabor.

His sententiis variorum recentioris aetatis auctorum breviter relatis, melius res
explicari videtur ex ea sententia, quam Manhaynius in libro allato (p. 61 seqq.) in
medium protulit, quamque Danzius in hist. jur. Rom. (p. 192) et Puchta in instit.
(vol. II. ξ 238) universe approbarunt. Eas res fuisse mancipi arbitratur, quae res

