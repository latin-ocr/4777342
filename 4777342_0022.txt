15

haberet. Haec autem ratio etiam ceteris obstat, qui minime ornnes res mancipi
fuisse dicunt, tamen mancipationi in veteri jure latiorem usum vindicant eo, quem
veteres auctores fuisse referunt.

Niebuhrius in hist. Rom. L p. 503 quum sibi persuasum habeat res mancipi
eas fuisse, quae cujus ex jure Quiritium essent, quaeque in censum referrentur, tum
opinatur antiquioribus temporibus etiam argentum, aurum, pecudes minores, velut
oves, capras, et fortasse omnes res, quas quis vere suas haberet, non tantum pos-
sessione a republica vel patrono concessa teneret, mancipi fuisse: aes quin fuerit,
dubium ei omnino non videtur. At posterius certe nihil obstabat, quominus etiam
res nec mancipi civis Romani ex jure Quiritium essent, quamvis civili jure ejus non
factae, sed jure gentium, nec causa apparet, cur olim rem habuisse se aliter arbitre-
mur. Putat Niebuhrius res mancipi esse res mancipii, mancipi enim esse genitivum
contractum, mancipii res fuisse eas, quas quis haberet in mancipio suo id est in
legitimo dominio vel ex jure Quiritium. Res mancipi igitur ex Niebuhrii sententia
idem valerent, atque res dominii legitimi vel ex jure Quiritium. Mancipi esse geni-
tivum contractum, jam ante Niebuhrium plures monuerunt, velut Vossius (de arte
gramm. III. 46), Salmasius (de usur. c, 8), Perizonius (ad sanct. Min. IV. c. 4 n. 12),
atque Schultingius in jurispr. Antejust. p. 619 hic in mancipio, ut Niebuhrius, videt
dominium verum, jure civili probatum. Sed haec sententia, quamquam nihil moror,
quominus res mancipi sint res mancipii, mihi videtur falsa esse. Etenim mancipium
hoc haud dubie sensu vetustissimo ad agendum referri oportet, ad actionem igitur,
qua res acquirat . Itaque quum mancipii nomine proprie vocatus est actus solennis
per aes et libraxb res mancipii sive mancipi eae fuerunt, quae per aes et libram et
possent et quodammodo deberent transferri. Quod autem Niebuhrius‚ sicut etiam
Vangerowius in libro de Latinis Junianis (p. 79) res mancipi eas fuisse existimat,
quae in censum referrentur, omnes res corporales in censum referebantur, tametsi
non essent mancipi: at jura praediorum rusticorum, licet mancipi essent, non video
qui in censum potuerint dedicari. Nec oportet eandem ob causam cum Vangerowio
recurrere ad locos apud Cic. pro Flacco c. 32 et Fest. s. v. Censui censendo, quibus
probetur, res mancipi et res censui censendo easdem fuisse· Et videntur, quod Husch-
kius· in libro de institutis regis Servii Tullii (p. 569 n. 86) recte observavit, censui
censendo sola praedia esse appellata, quum Festus l. c. censui censendo agros proprie
appellari dicat, qui et emi et venire jure civili possint: in praediis nimirum differentia
erat Italicorum et provincialium, quae posteriora emi et venire jure civili non pote-
rant, id quod in omnibus rebus mobilibus et se moventibus aliter erat, quoniam etsi
mancipationem, at non similiter in jure cessionem res nec mancipi excludebant.
Goettlingius in hist. instit. resp. Rom. (p. 124) ad Niebuhrii sententiam propius ac-
cedens eam restringit ita, ut res mancipi putet eas, quae aere gravi in mancipationi-
bus ad certam summam redigi potuerint: eas tum a rege Servio Tullio in censu

