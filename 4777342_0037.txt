grandibus margaritis impositum fuisse, „Et hoc tamen, inquit, aeternae prope posset-
sionis est, sequitur heredem, in mancipatum venit, ut praedium aliquod.“ Haec verba
Plinii, tametsi nihil moror quominus de mancipatione intelligam (sunt. enim, qui aliter
rem explicent), minime probare arbitror uniones res mancipi fuisse eosdemque sola
mancipatione acquisitos esse. Mancipatio enim, quamvis in rebus nec mancipi nullius
esset momenti nec ad obligationem constituendam nec ad dominium transferendum,
tamen traditioni ex justa causa factae accedens non nocebat: quin testibus mancipio
accipiens postea uti poterat, quibus tum traditionem, tum negotium justam causam
tradendi praebens comprobaret. Etiam in rebus mancipi se moventibus traditionem
plerumque, antiquitus vero fere semper cum mancipatione conjunctam fuisse, tametsi
necesse hoc non esset, veri est simillimum. Hoc igitur ex loco Plinii discimus, in
unionibus — et probabiliter in aliis quoque rebus ct pretiosis et diuturnis - trans-
ferendis mancipationem ipsius temporibus admodum usitatam fuisse.

In rebus mancipi mancipatio nihil erat aliud, atque in rebus nec mancipi, in
⁸iure Justinianeo in omnibus rebus traditio, forma dominii transferendi, tamen insignis
propterea quod, ut traditio juris gentium, ita ipsa actus erat omnium maxime civilis.
Nuda autem traditio, ut Paulus in L. 31 pr. de acquir. rer. dom. ait, nunquam
transfert dominium, sed ita si venditio aut aliqua justa causa praecesserit, propter
quam traditio sequeretur. Et similiter Ulpianus (Fragm. XIX. 7) dicit, rerum nec
mancipi dominia ipsa traditione apprehendi, si ex justa causa traditae sint, Etenim
traditio per se res facti, non juris est, quum non tantum dominii mutandi causa,
verum permultis aliis ex causis, velut ad custodiendum, commodandum, pignus con-
stituendum res tradantur. Justa causa tradendi posita est in voluntate partium ad
rem alienandam acquirendamque consentientium. -Qui consensus deficiens efficit, ut
rei traditae apud priorem dominum dominium maneat. Diversae sunt causae dominii
per traditionem transferendi, venditiO, permutatio, soluti0‚ mutui datio, transactio,
dotis constitutio, donatio aliae. Omnes hujusmodi causae tradendi — praeter mutui
dationem, quae natura sua utiquc in rebus nec mancipi versatur — etiam causae
erant, ex quibus res manciparentur. Sed quaeritur, num necesse fuerit talem justam
causam subesse, ut valeret mancipatio. In mancipatione non similiter, atque in tra-
ditionibus, quaeri poterat, qua intentione quove consilio perageretur, quum in rebus
semper fieret dominiijurisve transferendi causa. Licet enim res manciparetur, ut tutius
apud amicum esset, vel mancipio accipiens ea per certum tempus uteretur, vel quasi
pignoris loco haberet, nihilo minus dominium transferebatur. Quapropter causa
mancipandi quaerenda non erat, nec Ulpianus, qui in loco modo adducto in traditione
ad dominium acquirendum justam causam requirit, ubi dc mancipatione agit, de
causa loquitur. Quid? si vera causa nulla subesset, tamenne mancipatio effectum
suum dominii transferendi habebat? Et si ex causa venditionis re mancipata pre-

tium nec solutum nec creditum nec satis eo nomine datum esset, num haec res

