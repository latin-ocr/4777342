31

 

efficiebat, ut dominium non statim ipsa mancipatione nausii-et? Constat enim ven-
ditas res et traditas non aliter emptori acquiri, quam si is venditori pretium solverit,
vel alio modo ei satisfecerit, veluti expromissore aut pignore dato, idque in consti-
tutionibus (ΙΙ. 1, ξ 41) caveri dicitur ex lege XII. tabularum. Juris prudentes autem
statuerunt, etiam si venditor fidem emptoris secutus fuerit, rem emptoris fieri. Illa
ΧΠ. tabularum vulgaris interpretum opinio ad mancipationem atque in jure cessionem
referre non dubitat, quum praesertim permulti prorsus negent, illis temporibus solius
traditionis, quamvis justa ex causa factae, eam vim fuisse, ut nisi accedente usucapione
ad dominium rerum nec mancipi comparandum sufficeret.

In Gaji institutionibus sententia hoc loco instit. Justin. expressa non invenitur,
id quod fortasse lacunae, forte in lib. II. ξ 20 aut lib. 111. ξ 141, attribuendum est.
At complures alii loci eandem continent, quorum praeter Theophili paraphrasin ad
legem decemviralem, quae eam sanxerit, nullus provocat. Ea res pluribus ansam
dedit, ut XII. tabulas tale quid continuisse negarent: inventam esse regulam a juris
consultis observantibus eam naturali aequitati et juri gentium consentaneam esse.
Itaque Otto in comment. instit. ΙΙ. ξ 41 putat regula nostra principium vetus generale
expressum esse, secundum quod omnem alienationem per aes et libram (id institutio-
nes vertisse pretio soluto) effici oporteret. Et Puchta in cursu instit. II. ξ 241 not. f.
sententiam XII. tabulis sancitam non csse ratus legem forte fuisse autumat, quae
loquens de mancipatione vim hujus actus solennis ex ea re pendere jussisset, ut ad
solutionem imaginariam raudusculo dato effectam vera solutio aut satisfactio accederet.
Nonnihil adjuvatur illa opinio in ipsis XII. tabulis regulam, de qua agitur, compre-
hensam non fuisse existimantium, quod lectio „ex lege XII. tabularum“ in codicibus
institutionum longe pluribus praevalet, ita ut doctrina Jure consultorum ex mente
legis usurpata esse videatur. Sed praepositionem ex saepissime abundare, Schraderus
ad h. l. admonet. Atque quum testimonio legitimo caveri id ex lege XII. tabularum
perhibeatur, quumque Theophili interpretatio expresse ipsi legi sententiam adscribat,²²)
omnis mihi videtur removenda esse dubitatio.

Verumtamen etsi XII. tabulas de rerum venditarum dominio, nisi soluto pretio
aut satisfactione alia consecuta, non transferendo aliquid statuisse censere oportet,
quum ipsis verbis legis desideratis in Justiniani institutionibus vet-eres actiones civiles,
ut mancipationem etin jure cessionem, silentio praetereuntibus relationem tantum
habeamus, nihil prohibere videtur, quominus non solum de traditione, verum etiam
de mancipatione et in jure cessione ipsam legem sensisse vel locutam esse arbitre-
mur. Quam sententiam modo dixi vulgarem esse. Mihi recta non videtur: puto
legem solam traditionem, non· civiles actiones respexisse. Primum enim animadverto
istam legi suppositam sententiam aperte pugnare cum regula juris civilis certissima,

²²) Theoph. ad h. 1. - rouro δὲ καὶ τῷ δυωδεκαδέλτῳ διηγόρευται νόμῳ -.

