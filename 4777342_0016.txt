9

esse dictum, quod res aut persona tantummodo obligetur (sive nectatur), non autem,
quemadmodum in mancipiis, in dominium potestatemve alius transferatur. Consequitur
hoc ex iis, quae inferius leguntur, ubi „Liber, inquit, qui suas operas in servitutem
propecunia quadam debebat, dum solveret, nexus vocatur.“ Nexus igitur vocatur,
quia alteri tantum obligatus, non ejus factus est, ut fit in mancipio, Similiter apud
antiquOS‚ Festo s. v. Nexum teste, nexum aes dicebatur pecunia, quae per nexum
obligatur. Nam etsi illud aes sine dubio accipientis fieret, solebant ita dicere veteres,
quia quum debitor ad rependendum aes libra et aere acceptum obligatus esset, ipsum
aes quodammodo ejus non esse, sed creditoris manere videbatur.

Quae quum ita sint, quum in illis veterum, quibus nexum explicare student,
repugnantia insit, quumque igitur inter juris antiquitatisque peritos ejusdem prope
aetatis de nexi notione et ambitu controversia agitata sit, non alienum videretur, si
locos illos potius explicandos esse, quam rem explicare rati missos faceremus. Atta-
men hoc ex iisdem discere videmur, omnia per aes et libram gesta nexo et mancipio
comprehensa esse, nec nostra aetate, quum inter homines doctos de vera nexi et
mancipii inter se ratione magna varietas nata sit, quum Savignius (p. 8) et Scheurlius
(p. 9) nexum genus, ejus speciem mancipium esse arbitrentur, Walter (p. 587) nexum
negotium esse existimet, quo res mancipio detur, Sellius (p. 25) neque nexum sine
mancipio, neque mancipium sine nexo cogitari posse, nec tamen utique eadem esse
censeat, Bachofenius (p. 14) et Huschkius (p. 32), sed iidem inter se discrepantes,
tum in mancipio nexum inesse statuant, quum obligatio inde nascatur.- nec nostra
aetate dico, quisquam inventus est, qui negaverit, tam in nexo quam in mancipio aes
et libram esse adhibita, nec qui ea contrahendi forma praeter nexum et mancipium
etiam alia negotia gesta esse affirmarit. Unus Huschkius monet (p. 48), nexi libera-
tionem apud Festum s. v. Nexum commemoratam nec mancipium esse, nec nexum
dice posse, quum eo peragatur consiliO, ut nexi obligatio sive nexum tollatur. Sed

hanc ipsam ob causam cum nexo arcte conjuncta est.

§a

Erunt igitur nobis de origine et natura eorum, quae per aes et libram ageban- ·
tur, tractaturis nexum et mancipium consideranda, Utriusque jam legem XII tabula-
rum mentionem fecisse constat his verbis: „Quum nexum faciet mancipiumque, uti
lingua nuncupassit‚ ita jus esto.“4) Hic quia concurrunt, idcirco discerni videntur.
Nec Scheurlio (p. 10) assentiendum puto, qui veteribus in legibus crebro verba idem
denotiantia vel quorum unum altero comprehendatur, conjuncta inveniri ratus legem
intelligit, quasi 'scriptum esset: Quum nexum faciet, inprimis mancipium rel. Duo-

⁴) Festus s. v. Nuncupata. Cic. dc orat. 1., 57.

{0

