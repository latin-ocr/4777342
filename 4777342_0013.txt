6

statim conficeretur, aes pecuniae vice fungens abesse, non poterat, sed pluribus casibus
libra quoque necessario accedebat. Inde consequens erat, ut emptio venditio, cujus in
pecunia omnis vis et potestas est, aes et libram postularet, si ipsa consensu perfecta
partes pretium repraesentari intenderent. Atqui quae fuit veterum Romanorum in
negotiis contrahendis summa et quasi morosa quaedam cautio circumspectioque, men-
tibus nostris anticipare possumne, eos consentientes de re emenda vendendaque cura-
visse, ut res empta emptori, venditori pretium statim traderetur. Patet porro nec
mutuae pecuniae dationem sine aere et libra bene potuisse procedere. Ea vero ne·
gotia, quae nec requirunt nec recipiunt pecuniam, nec aes et libram requirebant. Et
quum argento signato pecunia numero constaret ideoque adnumeraretur, nec ampfloe
eam appendere attineret, necessaria esse aes et libra jam omni ex parte desierant.
Nihilominus etiam posthac multa per aes et libram facta esse animadvertimus: Nam
praeterquam quod etiam Gaj‘i temporibus quibusdam in causis obligationes solutione
per aes et libram tollebantur, iis adhibitis mancipationum peragebantur solennia, qua-
rum in jure Romano usus fuit frequentissimus et magni momenti. Ac per mancipa-

tionem fiebant quarundam rerum permutatio et donatio et dotis constitutio, quibus in

negotiis pecunia non interveniente aere et libra nullo tempore opus fuisse satis ap-
paret. Similiter se res habebat in earundem· rerum a pristinis dominis ad novos
faciendis translationibus ex causa transactionis vel solutioniS, quae eadem mancipatione

fiebant.

Haec sufficiant, quare intelligatur, aere et libra Romanos etiam praeter neces·
sitatem in negotiis gerendis usos fuisse, verique simile vel fere certum redditur, ea
solennem quandam rei, quae ageretur, forma-m praebuisse. Et multis rebus apparebit,
illam dictionem proprio quodam sensu receptam fuisse, non generatim de omni aeris
sive pecuniae aereae pensione usitatam. Verumtamen dubium fere videri nequit,
quin solennis illius formae adhibendae consuetudini cum veteri pecuniae per trutinam
appendendae usu conjunctio et quasi cognatio quaedam intercesserit.

§a

Eorum, quae per aes et libram fiebant, origo et natura explicatu et cognitu
difficiles sunt. Etenim eo tempore, quo et antiquitati et juris scientiae. operam
magnam Romani dare coeperunt, vetus illorum eaque insignis species, qua sublata
plebi Romanae Livius (VIII, 28) refert velut aliud initium libertatis factum esse, du-
dum in oblivione jacebat eamque ob causam rarius et obiter tantum a veteribus
commemoratur, neque eorum quidem, quae etiam Gaji tempore frequentissimo in usu
erant, causam veramque naturam externa rei specie rel'ata in iis, quae ad nos perlata
sunt, explicarunt. Praeterea perpauca in veterum scriptis universe de iis, quae per

aes et libram agebantur, disputata leguntur, quae leguntur, parum inter se convenientia.

