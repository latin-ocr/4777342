’ξ 1.

Mihi in animo est, 'de origine scribere et natura eorum, quae apud veteres Romanos
per aes et libram agebantur. Apud antiquissimos Romanos pleraque comperimus vel
omnia fere negotia ad juris privati rationem aliquo modo pertinentia, quae quidem
non minime essent momenti, per aes et libram facta esse, eam consuetudinem vi-
guisse, dum libera fuit respublica, mansisse imperatorum aetate, nec· prius quam ab
imperatore Justiniano, quum jam Romanum non esset, sed Graecum imperium, penitus
esse sublatam. Hujus rei causam rationemque quaerentibus hoc fieri non potest quin
nobis in mentem occurrat, olim quum neque argenteam neque auream haberet pecu·
niam necdum aere signato usum esse aere rudi populum Romanum, quod quum alia
ejus solvendi non esset copia, appenderetur: nec illico, quum a Servio Tullio rege
pecudum· notis aes esset signatum, pondusque et cum pondere pretium indicatum,
libram fuisse supervacaneam, propterea tum quod signatum aes, initio praesertim, non
sufficeret, tum quod pondere assium saepius mutato quum eadem nota signati diversa
quum pondera tum pretia habentes simul in usu essent, qua forma essent percussi
non facile oculorum obtutu dignosceretur, tum denique quod etiam finitimarum civi-
tatum nummis procul dubio Romani uterentur, ita ut Gajus aereorum nummorum vim
et potestatem non in numero, sed in pondere fuisse non dubitet affirmare. Et aerea
quidem pecunia tamdiu usus est populus Romanus, quamdiu mediae, quam hodie vo-
cant, Italiae finibus imperium continebatur, cui postquam Pyrrho rege devicto magna
accessit Graecia, a. u. 485, quinque annis ante primum bellum Punicum, argenteos
coeperunt nummos cudere, quibus mox aurei accesserunt. Per totum illud tempus
quotiens pecuniae summa non minima solvenda erat, libra adhiberetur necesse vide·
batur. Quod et compluria yerba, iit dispensatores, expensa, expensilatio, compendium,
dispendium, impendia, dependere, libripendes (militum stipis ponderandae pensatores)
testantur, et veteres auctores semel et saepius affi1·mant.²)

Hanc ob causam quotiens negotium gerebatur, cui pecuniae interveniebat so-
lutio, ab eo negotio, si quidem id ageretur, ut non referretur adfuturum tempus, sed

²) Agunt de hac re nummaria et de ratione per trutinam soivendi Plin. Η. N. xxxin„ 3. varro, de L. L.
V„ 169-174, 177, 182, 18³. (ἰοὶ. 1., 122. Isidor. orig. XVL, 17-19, 2⁴.

