26

sunt proprie juris gentium, originem emendi vendendique coepisse Paulus in L. l de
contrah. empt. recte animadvertit. Quod si ita se res habet, in hoc maxime discri-
men inter emptionem venditionem et permutationem vertitur, quod illa solo consensu
perficitur, permutatio perfecta non est, nisi res permutandae ultro citroque traditae
sint. Sane novissimis liberae reipublicae temporibus, aetate Labeonis, ea pars, quae
rem dederat, quum altera nondum dedisset, non modo rem datam condicere poterat,
verum etiam praescriptis verbis actione in id experiri, quod adversariam ex bonu
fide dare facere oporteret. Verum ea actio antiquioribus incognita fuit. Quamobrem
oportebat eos utramque rem permutandam simul tradendam curare. Nec mutaverunt
rationem hanc in rebus tradendis usitatam, postquam aes verae pecuniae locum ob·
tinere omniumque rerum communem quandam mensuram praebere eoepit, et ideo,
quum de re emenda et de pretio dando convenissent partes, emptor rem emptam
sibi tradendam, venditor pretium appendendum curabat, neque prius, quum consen·
sus nondum appareret, perfectum negotium intelligebatur. Omnes igitur emptiones
prorsus aes requirebant pecuniae vicem obt-inens, ae raro, quae tum erat rerum con-
ditio, libra utenda supersedebatur. Sed tempora non prorsus postulabant libripendem,
qui trutina aes appenderet. Nam quum haud dubie privati homines plurimi trutinam
eamque talem, quae probata esset a civitate, haberent, emptor et venditor libripendis
in appendendo aere partibus ipsi fungi poterant. Multo minus testes requirebantur,
coram quibus res perageretur. Verumtamen in rebus majoris momenti plerumque et
libripendem accessisse et testes, quorum memoriae res mandaretur, veri simile mihi
videtur. Necessitas vero ct libripendis et testium adhibendorum sensim sensimque
est introducta in rebus quibusdam acquirendis, iis scilicet, quae mancipi sunt vocatae,
quaeque, ut vidimus, eae erant, quas bello sibi comparatas ipse populus hasta justi
dominii signo erecta vendebat. Concurrebant in iis plures res, quae effecerunt, ut
alienationis forma insignirentur. Primum videbant homines eas simili ritu publice
alienari: eo modo acquisitae optimo jure erant acquisitae, quandoquidem, quum earum
comparatio ab ipso populo quasi confirmata esset et munita, omnis privati hominis
exclusa erat repetitio. Deinde erant res maximi momenti, quum omnino, tum illis
praesertim temporibus et hominibus agricolis. Tum, et haec res non parum suasit
nostram acquirendi formam, tales erant, quae cognitionem habebant non difficilem
testibus, Has enim res si novus dominus vindicaret, iis, quibus praesentibus sibi
compararat, recognoscendi facultas erat, quum in aliis rebus, velut in minoribus qua-
drupedibus, ovibuS, capris, suibus acquirendis, quum molestius, ut in rebus levioribus,
tum prope inutile fuisset testes adhibere. Et non tantum testimonii causa voluerunt
civibus praesentibus rem peragi, verum etiam juris acquisiti confirmandi et tuendi
gratia. Eos novus dominus adjutores sibi futuros comparabat in re tuenda, iique
opem ad recuperandam rem amissam ferebant. At non tam adjutores privatos sibi
comparare voluerunt, quam jus confirmari et muniri tanquam ab ipso populo con·

