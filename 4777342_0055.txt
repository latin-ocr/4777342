48

creditam pecunia, sed etiam ⁴si alia res, quam tamen in ⁴pecuniarii τοὴἱ oportum,
debebatur. Itaque in venditionibus, si pretium non repraesentaretur, venditum-
suspicor emptorem pretii nomine nexo sibi obligasse. Quodsi res mancipi vendita
mancipio dabatur, ex mancipio emptor pretii nomine jure nexi non obligabatur,- quo-
niam mancipio accipiens non jubebatur damnas esse et ne aes quidem, quo obligaretur,
accipiebat. Quare ut etiam nexi obligatio pretii nomine nasceretur, duplici actu opus
erat, quorum alter ad dominium rei mancipi transferendum, 'alter ad obligationem
nexi constituendam spectaret. Sed fortasse hac in cama diversis verbis utebatur,
quibus ad mancipationem se referebat, velut his: Quod ego tibi hanc rem hoc aere
aeneaque libra mille libris vendidi, eas tu mihi post sex menses jure nexi dare
damnas esto.

Illa verba certa erant, quae quidem abesse non poterant. Alia, quae lex XII
tabularum jus esse jusserat, nuncupando adjici solebant, inprimis foenus constitui.
Tunc forte creditor addebatt cum foenore, velut unciario. Praeterea probabiliter
nuncupatione adjungebatur ea conditio, ut si pecunia statuto tempore persoluta non
esset, summa certa poenae nomine solveretur. Et quo tutius ageret, creditor curabat,
ut res, utputa fundus, fiducia contracta sibi manciparetur, eaque causa fiduciae, ut
opinor, omnium frequentissima mit. Sed non tantum res suas, verum etiam liberos
debitor fiduciae causa mancipio dabat. Hujusmodi vero mancipationibus modus de-
finitus erat lege XII tabularum, et ut fertur, jam lege Romuli jubente filium a patre
ter venumdatum liberum esse. Saepe etiam sponsores vel fidepromissores accessisse
existimandum est.

ς 22.

Nunc consideremus vim effectumque nexi obligationis. Qui nexo se obligarat,
is, ut jam pluries dictum est, in eadem erat causa'futurus, qua judicatus erat. Judi-
cato autem et aes confesso ex XII tabulis triginta dies justi erant ad comparandam
pecuniam.4⁶) Quibus praeteritis, si debitor non solvisset, manu injecta creditor eum
in ‘jus ducebat, et nisi judicatum faceret nec vindex exsisteret, domum ducebat et
vinciebat. Nisi pacti essent, in vinculis tenebatur dies sexaginta, inter quos trinis
nundinis continuis ad praetorem in comitium producebatur, quantaeque pecuniae judi-
catus esset, praedicabatur. Tertiis nundinis capite poenas dabat aut trans Tiberim
vendebatur. Non solum universa, quae inter nexo obstrictum et judicatum erat simi-
litudo illum similia, atque hunc, expertum esse designat, verum etiam non paucis
locis satis clare id probatur. Debitorem, qui die praestituta non solvisset, creditor,
ut conjicere licet, praesentibus testibus, qui nexo faciendo interfuerant, appellabat. Si
ne tum quidem solveret nec tamen infitias iret, conquirendae pecuniae causa dies

⁴⁰) Triginta dies erant, quia in his necessario Kalendae, quibus major erat pecuniae faciendae facultas, contine-
bantur. Probabiliter jam ante legem XII tabularum latam triginta dies justi erant.

