Η42

servata est, primum postremum solvebatur. ³⁶) Verum diei non lieet, ideo per aes
et libram de ceteris rebus certis liberationem fieri non potuisse, quia. in rebus
nec pondere, nec numero, nec mensura constantibus primum postremumque
non inveniatur, sed potius statuendum est, in formula de primo et postremo
agi, propterea quod ad alias res nexi liberatio non pertineret. Porro quod
dubitabatur de rebus, quae mensura eontinentur, an hoe modo liberari posset,
idque plerique negabant, suspicor solutionem per aes et libram proprie ad eas tan-
tummodo res pertinuisse, quae pondere, numero constarent, dum jurisconsulti quidam
etiam in rebus mensura consistentibus primum et postremum contineri perspicientes
in his quoque eam admittendam esse putaverint. Proprie vero et initio ne in iis
quidem rebus omnibus, quae penduntur et numerantur, solutionem per aes et libram
locum habuisse existimandum est, sed in sola pecunia sive appendenda erat sive
numeranda. Aliter enim intelligi non potest, quare in iis rebus, quas metiri solemus,
quae semper fere cum illis conjunctae reperiuntur iisque. exaequantur, adhiberi non
potuerit.

His disputatis probabile fit, nexi obligationem solutione per aes et libram
sive nexi liberatione tolli solitam, proprie, initio autem unice, pecuniae fuisse, sive
aereae pondere, sive argenteae aureaeque numero constantis. Atqui quamdiu sola
aerea pecunia utebantur Romani, quum appenderetur ejusque in pondere vis et po-
testas esset, quumque peregrini nummi argentei mercis loco haberentur, solummodo
aes, ut videtur, obligationis causam praestabat. Quod confirmatur verbis formulae
liberationis superstitibus „hanc ego libram primam postremam.“ Quae verba serius
etiam in argentea aureaque pecunia solvenda apta erant et convenientia, quia omnis
pecunia non modo ad libras aeris facili negotio referri posset, sed etiam aeris appel—
latione comprehenderetur. ³⁷)

Quod modo statui, nexum vel nexi obligationem pecuniae sive aeris obligatio-
nem fuisse, ea sententia plurimis locis, qui de ipso nexo agunt, adjuvatur:

Varro de L. L. VII. 105. Liber, qui suas operas in servitutem pro pecunia.
quadam debebat, dum solveret, nexus vocatur, ut ab aere obaeratus.

Festus s. v. Nexum aes apud antiquos dicebatur pecunia, quae per nexum
obligatur.

Id. s. v. Nuncupata pecunia est nominata, certa, nominibus propriis pronuntiata:
Quum nexum faciet mancipiumque, uti lingua nuncupassit, ita jus esto.

Liv. II. 27. Appius quam asperrime poterat, jus de creditis pecuniis dicere.
Deinceps et qui antea nexi fuerant, creditoribus tradebantur, et necte-
bantur alii.

³⁶) Huschkius formulam hanc probabiliter, ut mihi quidem videtur, sic restituit: Quod ego tibi tot milibus eo
nomine jure nexi sum damnas, solvo liberoque hoc aere aeneaque libra hanc tibi libram primam postremamque secundum

legem publicam.
³⁷) L. 159 de V. S. Etiam aureos nummos aes dicimus. Seneca de benef. V. 14.

