41

 

eo, quod et testamentum, quod per aes et libram, et solutio, quae ita appellatur, eadem
habebant solennia, quod Ulpiano (XX. 2) per mancipationem fieri idem est, ac per
aes et libram fieri, quod ipsa mancipatio nexu traditio, denique pro eadem per aes et
libram mercari dicebatur. 3⁵) Omnia ergo per aes et libram acta, in iis omnia nexa,
quinque testibus populi in classes divisi vicem obtinentibus et libripende libram
tenente praesentibus peragebantur, in eoque actu omnium maxime civili et tanquam ab
” ipso populo confirmato et munito altera pars certa quaedam solenniaque verba locuta
asse vel particula aeris libram percutiebat idque aes alteri parti dabat, in mancipio
quasi pretii loco, in nexi liberatione tanquam solvendi causa. Id raudusculum quo
consilio dederint in eo nexo, quod quum neque mancipium esset nec liberatio nexi,
proprie, quoniam de eo per aes et libram liberabatur, nexum dicemus, dubium jam
esse nequit, eo scilicet, ut, qui dabat, alterum obligationis vinculo sibi obstringeret.
Cujus quidem obligationis eam fuisse intelleximus indolem potestatemque, ut illi ex

causa judicati par haberetur.

ξ 17.

Quae quum ita sint, quum'de ipso nexo, quod vere dicitur, perpauca apud
veteres tractata reperiamus, operae pretium esse videtur, primum inquirendo in illa,
de quibus pleniorem notitiam habemus, tum de natura per damnationem legati, tum
de nexi liberatione sive solutione per aes et libram, tum vero de judicati causa anti-
quissimis temporibus quid statuendum videretur, indicare. Supra suspicatus sum, an-
tiquitus in legato illo necesse fuisse testator verbis dare damnas esto uteretur. De
hoc legato per damnationem relicto heredem imaginaria solutione per aes et libram
liberari nominatim Gajus dicit. Quibus indicat, de legato sinendi modo, etsi testa-
mento per aes et libram relicto, hoc modo liberari non posse. Nec hujusce rei causa
esse potest, quasi heres damnatus non sit, quum sinendi modo ita legetur: Heres
meus damnas esto sinere. Alia igitur ratio quaerenda est, eamque ipse Gajus signi-
ficat circumscribendo usum solutionis per aes et libram in ipso legato per damnatio-
nem relicto eo, ut dicat, de eo tantum posse hoc modo liberari, quod pondere,
numero constet et ita, si certum sit. Adjungit quosdam etiam de eo, quod mensura
constat, idem existimare. Sinendi modo enim incertum relinquitur, quia omne, quod
in faciendo aut non faciendo consistit, incertum est. At nondum satis est, certum
esse, quod relictum sit, oportet res legatas aut pondere aut numero constare: de iis,
quac mensura consistunt, dubitabatur. Quaenam est hujusce rei ratio? Secundum
formulam, qua in actu solenni debitor utebatur, quaeque nobis, etsi non integra,

²⁶) Cic. Top. 5. Horat. ep. 11. 2 ν. 15. Si proprium est, quod quis libra mercatus et aere est.

6

