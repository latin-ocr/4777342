54

 

Ex mancipationibus igitur vera nexi obligatio non nascebatur, quae nascebatur,
alia re insignita erat. Aliud tamen statuendum esse videtur de illa obligatione, qua
heres ex testamento per aes et libram legatario legati per damnationem relicti no-
mine tenebatur, propterea quod et damnas esse jussus erat, et adversus eum, si
infitias iret, modo certum relictum esset, in duplum lis crescebat. Quam ob causam
11011 dubito, quin antiquituS, quum nexum vigeret, legatarius adversus heredem a
testatore damnatum, ut certam pecuniae summam solveret, per manus injectionem
agere potuerit, non minus quam si quis in nexo faciendo post statutum tempus pe-
cuniam dare damnas jussus esset. Simile quid indicare videtur Aelius Gallus apud
Festum 3. v. Nexum, ubi in genere nexorum nominatim testamenti factionem com·
memorat.

Ι Haec de obligationum, quibus mancipatio originem dabat, origine et natura
et potestate. Tollebantur autem obligationes tam ex nexo quam ex mancipio ortae,
sicut ceterae obligationes, quum solutione, tum compensatione, confusione, novatione,
quae stipulatione, transcriptione, litis contestatione fieri poterat. Praeterea tolleban-
tur imaginaria solutione per aes et libram, ut Gajus, vel nexi liberat-ione, ut eam
Aelius Gallus appellat. Est haec tertia species per aes et libram gestorum, quae
nexum non majore jure, quam quo acceptilatio stipulatio dici potest, multo minus
mancipium est. Quoniam vero de forma et usu hujus solutionis jam supra §16 et 17
quaedam allata sunt, hoc loco plura addere non attinet.

ς 24.

His tractatis tum de origine, tum de usu, natura, vi eorum, quae apud Roma·
Ι 1103 per aes et libram agebantur, nihil jam reliquum esse videtur, quam ut historiam,
quae dici potest, breviter adumbremus. Et primum quidem de nexo videamus. De
qu0, quam terribile fuerit pauperioribus, vel, ut Livius dicere solet, plebi Romanae,
et quemadmodum complurium seditionum causa facta sit, quae scriptores rerum gesta·
rum narraverint, referre, quum a proposito nimium recedat, in animo non est. Tan-
tum de mutationibus ipsius instituti quaedam exponam. Gajus refert, lege, quus
nomen in codice legi non potest, excepto judicato et eo, pro quo depensum erat,
ceteris omnibuS, cum quibus per manus injectionem actum esset, permissum esse,
sibi manum depellere et pro se lege agere. ⁷⁰) Eam legem etiam ad nexos pertinen-
tem Huschkius ⁷¹) probabiliter Valeriam esse suspicatur, latam dictatore M. Valerio
Corvin0, qua seditionem debitorum periculosam apud Victor. de viris illustr. 29 et
Appian. de reb. Samnit. I. l, ‘2 memoratam placaverint. Eadem lege haud dubie
cautum est, ne lis adversus infitiantem in duplum cresceret. Alia lex, cui impotens

⁷⁰) Gaj. W. 25.
⁷¹) Huschke, Recht des Noram p. 143-147.

