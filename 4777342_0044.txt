37

mancipi fere semper, ut Gajus dicit, mancipatione, in rebus nec mancipi non facile in
jure cessione utebantur, praeterquam in rebus incorporalibus traditionem non reci-
pientibuS, forsitan etiam in rebus oppido pretiosiS, velut gemmiS, margaritis, vestibus
sericis aliis ejus generis rebus. In ‘rebus nec pretiosis nec diuturnis puto in jure
cessionem usitatam nunquam fuisse (nam id natura rerum omni lege valentior non
patiebatur) persuasum mihi est, quamquam quominus ea homines scrupulosiores et
nimium diligentes interdum usi sint, non repugno. Nec ullam rem arbitror movere
nos, ut traditionis effectum res nec mancipi transferendi negemus. Plurimi ad locum
quendam Gaji (ll. 40) se referunt dicentis, olim populum Romanum eodem usum
fuisse jure, quo peregrinos unum habentes dominium ex jure Quiritium: postea divi-
sionem accepisse dominium, ut alius posset esse ex jure Quiritium dominus, alius in
bonis habere. Quibus consideratis contrariam magnopere sustentari sententiam non
existimo. Hoc enim, non plus, Gajus mihi indicare videtur, olim eum, qui rem man-
cipi traditione tantum sibi comparasset, a praetore nondum adjutum fuisse in re vin-
dicanda, nec tutum doli exceptione adversus auctorem ut dominum ex jure Quiritium
rem vindicantem. Attamen non prorsus crederem eum, qui rem nec mancipi tra-
ditione sibi acquisierat, ex jure Quiritum eandem vindicare potuisse, tametsi vindicare
eum potuisse persuasum mihi habeo. Jure Quiritium enim, ut opinor, illud jus de-
signabatur, quod populi reive publicae quasi confirmatum et munitum esset auctoritate,
quippe comparatum per aes et libram, in jure cessione, censu, confarreatione, ad-
judicatione, usucapione. ³⁰)

Puchta adversariam amplexus sententiam, homines privatos initio res sibi
quemque comparasse ex bello captas addictione magistratus autumat, quum aut impe-
rator res praedaesinter milites distribueret, aut quaestor singulis venderet: eas res
deinde inter privatos dominos mutasse in jure cessione, quae et ipsa esset addictio
magistratus, quum ex mente veteris jnris utique solennis acquirendi modus poscere-
tur: postea accessisse actum privatum, mancipationem, quo faciliori ritu res mancipi
compararentur: mancipationis enim usu in rebus mancipi supervacaneam redditam esse
in jure cessionem cum majore conjunct-am difficultate: tandem etiam res mancipatio-
nem non admittentes solutas esse necessitate in jure cessionis. Ex Puchtae senten·
tia singularia profecto fuerunt hominum Romanorum ingenia, qui censuerint agros,
quamvis magnos, domusque optimas privato posse actu comparari, aratra, crates,
palas non item, qui homines, equos, boves per mancipationem suos facere non dubi-
tarint, oves vero, capras, sues (ne dicam de anseribus, columbis, gallinis), nisi a
praetore addictas recte atque ordine acquisitas esse non existimaverint. Sane ridicu·
lum paene fuisset, si res nec mancipi, illis temporibus omnes fere minimae et levissi-
mae, in Jure cedi, a praetore addici solitae fuissent.

³⁰)1hert'n9, Geist des ro'm. Rechts p. 214. lheringius suspicatur, de iis, quae J'ure civili septa et quasi a
populo confirmata essent, centumviros judicasse. Quae sententia non parum sustentatur loco apud Cic. de orat 1. 33.

