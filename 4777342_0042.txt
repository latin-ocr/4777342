35

 

A
Vuae. ς 47 collata cum ξ 50 colligere possumuS, de traditionibus in in XII. tabulis
cautum non esse nec valuisse. ¹¹3) Nec magnopere nitor loco Festi s. v. „Sub vos
placo in precibus quum dicitur, significat id quod supplico, ut in legibus: Trans-
quedato endoque plorato,“ quae verba J. Gothofredus, assentiente Dirksenio, ex XII,
tabulis et diversis earum locis sumpta esse opinatur, quia etiamsi certum esset,
verbum transquedato in lege illa fuisse, tamen non constaret ad dominium rei ven-
ditae et traditae acquirendum pertinuisse. Dirksenius suspicatur verbum hoc fuisse
in lege de poena perduellis, qua, ut ex L. 3 pr. D. ad Leg. Jul. majest. sequi vide-
tur, cautum erat, eum, qui civem hosti tradidisset, capite puniri.

Constat apud Romanos ultimis liberae recipublicae temporibus res mancipi
acquirendas civilem actionem, eaque deficiente usucapionem traditioni accedentem
postulasse, in nec mancipi vero rebus traditionem, quae juris gentium est, ad rerum
dominia mutanda satis fuisse. Reputantibus nobis utrum jam primis liberae reipubli-
cae saeculis regumque temporibus idem fuerit observatum, an aut solae civiles rerum
comparationes valuerint aut aliquando naturales in omnibus rebus suffecerint, veterum
res antiquissimas parum inquirentium testimonia, quibus in alterutram partem uti
liceat, paene nulla adsunt neque, quae adsunt, ejusmodi, quibus rem decidere possi-
mus. Qua de causa mirari non licet, quod diversissime doctorum hominum ingenia
rem explicaverint. Probatio paene est desperanda, hoc quaeritur, quae sit sententia
probabilior. Jam primum omnium inter omnes satis constat, jus gentium sive naturale
vetustius esse, proditum rerum natura- cum ipso genere humano, jus civile natum esse
cum civitatibus atque legibus. Hinc apparet, ante civitatem aliquam constitutam ho-
mines in ea regione jure naturali agentes in rerum dominiis acquirendis naturali
ratione usos fuisse, civiles formas non uno tempore, sed sensim sensimque introductas
esse videri pari passu cum civitatis institutiS, cum legum dignitate magistratuumque
auctoritate: Quid autem de priscis Romanis statuendum est? Ipsa Romanae civitatis
origo varie traditur. Si verum est, conditam eam esse quasi a subita hominum col-
luvione e finitimis gentibus collecta, tamen ea res non prorsus magnam verisimilitu-
dinem affert sententiae eorum, qui formarum proprie civilium magnam olim et vim
et usum fuisse animadvertentes omnia hominum privorum jura a reipublicae auctori-
tate profecta, totumque jus civile sive privatum a civitate fundatum ejusque potentia
demum progredientibus saeculis explicatum solutumque esse affirmant. Omni id hi-
storiae rationi contrarium esset docentis jus privatum quaeque ex ea proficiscuntur

²⁸) § 472 In re nec mancipi per traditionem deduci ususfructus non potest, neque in homine, si peregrino tra-
datur: civili enim actione constitui potest, non traditione, quae juris gentium est. Cf. ξ 50: Pomponius putat ad certum
tempus deduci (usumfructum sc.) nec per in jure cessionem, nec per mancipationem, sed tantum transferri cum posse.
Ego didici et deduci ad tempus posse, quia ct mancipationem et in ,iure cessionem lex ΧΗ. tab. confirmant. --— Per
mancipationem constitui ususfructus non poterat, nihilominus poterat deduci, quia, quod lingua in mancipio faciendo nun-
cupasset, fex ratum esse jusserat. Per traditionem ususfructus, ut res incorporalis, constitui non poterat, scd ne deduci
quidem poterat, quia lex id ratum esse non jusserat.

ᾗ*

