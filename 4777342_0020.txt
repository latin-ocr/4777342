13

,4-
Quoniam vero in testamento faciendo non id agitur, ut patrimonium testatoris statim
ad heredem transeat, sed ipsius maneat usque ad mortem, idcirco inter mancipatio-
nem, quae testamenti ordinandi causa peragitur, et ceteras magna intercedit differen-
tia, propterea quod familiae emptor mancipio accipiens non potest dicere familiam
esse suam ex jure Quiritium. Verba solennia, quae familiae emptorem loqui accipi-
mus, apud Gajum II. 104, sed quum lacuna explenda sit, varie a viris doctis leguntur.
Malim legere locum, qualem Lachmannus restituit: „Familia pecuniaque tua endo
mandatelam tutelam custodelamque meam, quo tu jure testamentum facere possis se-
cundum legem publicam, hoc aere aeneaque libra esto mihi emptaf‘ In hac manci-
patione celebranda is quoque, qui mancipio dat, testator, verba certa pronuntiat.
Qui aeris particula a familiae emptore accepta tabulas testamenti tenens: „Haec ita,
ait, ut in his tabulis cerisque sripta sunt, ita do, ita lego, ita testor, itaque vos Qui-
rites, testimonium mihi perhibetote.“ Et haec, ut Gajus et Ulpianus referunt, vocatur
nuncupatio.

His positis quum de ritu mancipationis, tum de usu iis temporibus, quibus
jure consulti maximi scripserunt, jam hoc loco, priusquam ad initia mancipationis in·
daganda aggrediamur, pauca summatim de indole ejus· et potestate constituenda sunt.
Dum stipulationibus et pactis secundum principia juris Romani nisi traditione con-
secuta non transferuntur, mancipatione perfecta res mancipata, si quidem dominus
fuit, qui dedit, ipso jure accipientis fit, nec traditio ultra est necessaria. Idem quod
mancipatio, efficit in jure cessio. Cujus usus quibusdam rebus latius patet, quum,
ut omnes res corporales, exceptis praediis provincialibus, ita etiam incorporales, velut
jura praediorum, tam urbanorum, quam rusticorum, ususfructus, hereditas, tutela le-
gitima (non tamen obligationes) in jure cessionem recipiant, quibusdam, quum neque
causa mancipii neque manus per eam constitui, neque testamentum fieri possit, an-
gustiore ambitu continetur. Quaestio oritur, qua re factum sit, ut ne dicam de rebus
incorporalibus, in corporalibus multis mancipat-io non similiter atque in jure cessio
locum habuerit. Quae quaestio cum ea de origine mancipationis arcte cohaeret.

§a

De origine ipsius mancipationis pauci scriptores tractarunt, permulti de diffe-
rentia rerum mancipi et nec mancipi ejusque causis. Qui plerumque non animadver-
terunt, finem sibi propositum se adepturos non esse, nisi quibus ex causis orta sit
mancipatio et quamobrem mancipatio suerit, perspexissent. Mira est sententiarum de
rebus mancipi et nec mancipi prolatarum diversitas. Quas omnes referre atque ex·
cutere longum est. Quare satis habe0, quae recentiores auctores hac de re senserint,
breviter exponere. 1⁰)

¹⁰) Ger. Meermarm, de rebus manc. et nec mancipi. -- Manhayn, tiber den Urspruny und die Bedeutuny der
res m. und nec m. im alten ro‘m. Recht. — Danz, Lehrbuch der Gesch. des rom. Rechts, Ι. p. 192 seqq.

