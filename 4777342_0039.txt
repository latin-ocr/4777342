32

actus legitimos, qui non recipiant diem vel conditionem, velut mancipationem, in
totum vitiari per temporis vel conditionis adjectionem. ²³) Adjiciebatur enim conditio
vel dies, si dominium rei mancipatae non statim ipso actu legitimo transferretur,
verum usque ad pretii solutionem apud venditorem remaneret. ²⁴) Nec dicere licet,
conditionem hanc tacite adjectam ejusmodi esse, quae, ut ait Papinianus, aperte com·
prehensa vitium afferat, tacite inserta inutilem actum non efficiat, quum id spectet
ad rem longe diversam, sicut exemplum ab ipso Papiniano allatum plane docet.
Qui exceptionem statuit talem, si acceptum feratur ei, qui sub conditione promiserit,
ita demum egisse acceptilationem aliquid, si obligationis conditio exstiterit. Multo
minus dices, regulam a jure consultis inventam, veteri juri et tempori XII. tabularum
ignotam fuisse. Non fuit jurisperitorum, formarum a majoribus traditarum vim augere,
sed potius minuere: elaborarunt, ut materiae negotiorum majore usque reddita
potestate formae principatus vinceretur, cujus cum significatione effectus progrediente
scientia pari passu dilapsus est et annihilatus. Sed etiam si regulam hanc non habe-
remus, tamen negarem XII. tabulas de mancipatione venditionis causa facta cavisse
id, quod a natura atque vi quum omnium actionum civilium veterum, tum inprimis
mancipationis, actus omnium maxime civilis, alienissimum esse judico.

ξ 13.

Omnes actus, qui ad jus pertinent, ab iis, qui quum jura neque constituant,
nec tollant, nec immutent, nec confirment, in jure nullius momenti sunt, duabus
rebus differunt, tum forma externa, qua geruntur, tum materia, qua quo consilio
quamve ob causam gerantur, exprimitur. Saepe in negotiis, ut· valeant, et formam et
materiam concurrere oportet, saepe, qua forma utantur partes nihil refert, saepe vero
forma ita praevalet, ut quae re vera in actu insint quaeque sit partium intentio, non
inquiratur. Formae auctoritas maxima esse solet in priscis gentibus, dum ne sint
omnino rudes atque incultae, ac respublica jam vim auctoritatemque sibi assumpserit
et comparaverit. At idem hodie observare licet in nostra Germania, ubi in syngra-
phis, quae vulgo cambiorum nomine designantur, eximia quaedam formae tribuitur
vis et potestas. Apud Romanos pridem (dc primordiis nihil dico, quoniam quae
fuerit juris conditio ignoramus) permagni formam momenti fuisse constat, idque in
plurimis negotiis Quousque solius formae in civilibus actionibus adhibitae potestas
se extenderit, quum veterum testimonia nec satis clare aperteque loquantur, de anti-

²³) L. 77 de R. J. (Papinianus.) Fragm. Vatic. 5 329. — sub conditione cognitor non recte datur, non magis
quam mancipatur.

²⁴) ipsas ΧΠ. tabulas tantum de pretio soluto locutas, prudentum interpretatione reliquas satisfactionis species
solutioni exaequatos esse, concludere licet tum ex eo, quod pretii soluti mentio piurimis iocis sola habetur, tum quia Ju-
iianus in L. 25 ᾗ 13 de usust„ si emptor tautum satisfecerit, in pendenti esse dominium affirmat.

