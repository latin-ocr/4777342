38

ς 15.

Superest, ut de nuncupatione dispiciamus. Quae in mancipio faciendo lingua
nuncupasset, rata esse jusserat lex XII. tabularum. Verumtamen non prorsus quid-
quid libebat, nuncupando adjici poterat, ut jus ratumque esset. Primum enim opor-
tebat, quae nuncuparentur, non pugnare cum ipso mancipiO, quemadmodum pugnasset
dies conditiove adjecta. Deinde plura prohibebat publica quaedam rati0, velut quo-
minus novo domino alienandi potestas adimeretur jusque ejus alio modo nimium
restringeretur, quum ex indole juris Romani, veteris praesertim, talia pacta dominii
naturae adversaria nullius momenti essent. Quas leges contractui dici licebat, eae
tum mancipio dantis, tum accipientis gratia adjungebantur, accipientis exempli causa
fundum optimum maximumque esse, servum cum peculio venire, viam, actum, iter,
aquaeductum praestitum iri, mancipio dantis veluti fundum mancipari deducto usu-
fructu, recepta servitute, detracto loco sepulchri, vel haec lex venditionis, si quid
sacri vel religiosi vel publici esset, ejus nihil veniisse. In his, quas nominavi, legibus
aut jus aliquod in mancipatione deducebatur emptori, aut amplius jus meliusque de-
finiebatur. Alia vero nuncupabantur eo, ut, qui mancipio accipiebat, obligationis
vinculo obstringeretur. Harum legum et frequentissima et gravissima fiducia erat,
qua ad remancipandam rem sibi mancipatam obligabatur. Fiducia, ut Christiansenius
in hist. jur. p. 158 seqq. demonstrat, variis ex causis fieri poterat et fiebat, velut
quasi pignoris jure cum creditore promittente, si pecunia debita persoluta esset, serem
mancipio suam factam remancipare, vel eo consiliO, ut tutius res domo profecturi
aliisve rebus impediti hominis apud amicum esset, vel ec, ut mancipio accipiens re
mancipata ad certum tempus certave in re uteretur, sive gratis five mercede con·
stituta. Multa igitur negotia hoc modo per aes et libram peragi licebat, quoniam
effectum si quaerimus fiducia contracta pignora constituebant, deponebant, commoda-
bant, locabant. Oportebat vero rem, qua de ageretur, ejusmodi esse, quae mancipa-
tionem reciperet. Quodsi res nec mancipi esset, in jure cessione opus erat. Nam
per eam quoque, quum tantundem, quantum mancipatio valeret, fiducia contrahi
poterat, eaque res, ut suspicor, non parum hujus legis aetionis usum suadebat, quum
praesertim traditio, de qua lex XII. tabularum non jusserat ratum esse, quod lingua
nuncupasset, ad fiduciam contrahendam non sufficeret. Huschkius sanein ephemerid.
jurispr. hist. XIV. p. 243 fiduciae causa conjicit etiam res nec mancipi mancipari
potuisse. Sed vereor, ne subtilior sit viri doctissimi argumentatio, Quod Gajus
(H. 59) dixerit, qui rem alicui fiduciae causa mancipio dederit vel in jure cesserit
rel„ nec de rebus mancipi mancipio dandis locutus sit, hoc magno adjumento non

esse Huschkii opinioni duco.

Qui fiduciam accipiebat (nam et ipsa res fiducia dicebatur), quoniam rcm suam

