29

et accipientem dubitaretur, definire posset. Et sane in omnibuS, quae exstant, ante·
stationis exemplis in mancipationibus in absentia mancipatio fiebat.

Verba, quae emptorem locutum accipimus, solennia erant atque certa, diversa,
tamen pro genere juris, quod mancipatione nacturus erat. In omnibus actionibus
civilibus animadvertere licet Romanos usos fuisse certis quibusdam verbis ab eo
usque eloquendis, cujus in negotio utilitas verteretur, vel qui inde jus sibi assumeret.
Quapropter in mancipatione emptor tum rem mancipandam suam esse praedicabat ex
jure Quiritium, tum quo modo sua facta esset, idque, ut videtur, semper modo im·
perativo. 20) Certe is rei, quae agebatur, magis conveniebat. Quaestio oritur, num
mancipio accipientem, praeterquam quod aere et libra emptam sibi rem ajebat, veram
causam mancipandi, utputa venditionem, permutationem, donationem appellare opor-
tuerit. Id Huschkius nuper defendit, tametsi in formulis, quae paucae nobis servatae
sunt, nihil hujusmodi inveniamus. Quum quid statuamus pendeat ex sententia, quam
de vi mancipationis amplectamur, inferius rem attingam.

Num haec verba certa et solennia intelligenda sunt in illo XII. tabularum.-
„Quum nexum faciet mancipiumque, uti lingua nuncupassit, ita jus esto ‘?“ et num
igitur nuncupatio fuit verborum solennium in nexo mancipioque facta enuntiatio?²¹)
Id sequi videtur ex derivatione vocabuli. Nam nuncupare, ut Huschkius probabiliter
suspicatur, est nomine capere, simili modo dictum, quo nundinae a· novendinis. At
in testamento per aes et libram verba, quibus testator testes alloquitur, nuncupatio-
nem Gajus et Ulpianus appellant, non ea quae familiae emptor pronuntiat. Et Cicero
(de off. III. 16) verbis: „quum ex XII. tabulis satis esset ea praestari, quae essent
lingua nuncupata“ et illum locum XII. tabularum respicit et manifesto legem mancipii
intelligit. Quare inprimis lex contractui dicta, in mancipio lex mancipii, quae lex
obligationem gignit, ex qua dicta promissaque servare oportet, nuncupandi appella-
tioe comprehenditur. Sed tamen etiam verba certa nuncupatione continentur.

ς 12.

Mancipationes peragebantur aut rerum mancipi civili ratione transferendamm,
aut conditionis liberorum hominum alieno juri subjectorum mutandae causa. In rebus
nec mancipi nullam mancipationis' vim fuisse supra admonui. Attamen antiquitus,
quum discrimen rerum mancipi et nec mancipi nondum satis stabile firmumque esset,
eam in his quoque haud raro adhibitam esse suspicari possumus. Videtur autem
Plinius major natu indicare, margaritas, quippe res valde pretiosas et aevi perlongi,
mancipari solere. Qui (H. N· IX. 35) postquam dixit, unionum nomen maxime

²⁰) Legitur tum „emptus esto“ (Gaj. 11. 104, 111. 167), tum‚.emptus est“ (Gaj. 1. 119. Fragm. Vatic. ξ 50.)
Prior lectio praeferenda videtur.

²¹) Huschke, Recht des nexum p. 23 seqq.

