45

ξ 19.

Haec nexi aeris obligatio quaeri potest, qualis fuerit, verbisne an re con-
tractaP40) Quandoquidem quotiens pecuniam mutuam dantes eandem mox stipula-
mur, una nascitur obligatio eaque verborum, propterea quod verborum obligationis
potior causa habetur idque agitur, ut sola stipulatio teneat, idcirco probabilitatem
habere videtur, nexi obligationem, cujus in verbis certis praecipua vis posita sit, ver-
borum esse. 4¹) Accedit, quod utrumque negotium et stricti juris est et forma sua
maxime valet. Verumtamen non omni ex parte similia sunt, propterea quod ipsa
nexi forma, ut jam nomen, quod ab aere et libra sortitum est, indicat, praeter
verba certa etiam raudusculum dari requirit, ideoque hactenus re contrahitur. Tamen
nec re contrahi dici potest nexi obligatio, quae tum ex verbis, tum ex toto actu
substantiam capit. Quid igitur est? Statuendum esse arbitror, et actu et verbis et
re nexum constitui, quamadmodum de stipulatione loquens Modestinus in L. 52 ξ 3
de O. et A. re et verbis pariter nos obligari ait, si et res interrogationi intercedat.
A stipulatione hoc quoque differt nexum, quod obligatio, quae ex stipulatione profi-
ciscitur, universe ad dandum faciendumve spectare potest, dum nexi obligatio in
pecunia danda consistit. De causa obligandi controversia est, quum alii nexum nisi
pecunia data constitutum non esse affirment, alii qualiacunque debita in nexi obli-
gationem transferri potuisse censeant. Qui pecuniam datam requirunt, alii necesse
fuisse existimant, ut in praesescntia testium sive appenderetur sive adnumeraretur,
alii suffecisse, si ante actum solennem sive mutua sive alia ex causa, forte depositi,
data esset. Equidem putarem non modo quod alia ex causa quacunque deberetur,
per novationem potuisse in nexi obligationem deduci, verum omnino causam requi-
rendam non fuisse. Sua vi ac potestate nexum consistebat: ea ipsa re, quod quis
coram testibus populi classes imitantibus patiebatur 86 pecuniae damnari, quasi
confitebatur se debere tantundem, quantum alter praedicarat, eaque confessio
non video cur minus efficax pollensque fuerit, quam in jure facta, quum talis
inesset vis in iis, quam per aes' et libram gerebantur, qualis inerat in iis quae
apud praetorem in jure agebantur. Nam quod in jure cessio, idem valebat
mancipatio, quod judicatio et confessio in jure, idem valere debebat damnatio in
nexo faciendo pronuntiata. Hac tamen re ejusmodi damnatio atque confessio cum
ea tacite conjunta a re judicata et confessione in jure discrepabant, quod utraque in
futurum tempus concipiebatur. Erat confessio pecuniae debitae non statim, sed post
certum tempus solvendae. At eo ipso, quod nonnisi pecuniam vel aes debitor in
nexo faciendo confitebatur, haec confessio major erat vel certe esse poterat ea, quae

in jure edebatur, quum haec etiam alius debiti esse posset. Quoniam vero eon·

⁴⁰) Huschke, Recht des Nexum p. 25—27.
⁴¹) L. 126 § 2 de V. V. L. 6 § l. L. 7 de novat. et solut.

