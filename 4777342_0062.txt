55

 

Publilio -cuidam ab homine patricio illata injuria occasionem dedisse fertur, 72) lata
est judicatos et nexos simul spectans. Hanc legem alii consulibus C. Poetelio et M.
Papirio (a. u. 429), alii dictatori C. Poetelio (a. u. 441) adscribunt. Utcunque se res
habet, nostra praecipue interest, quid sanxerit haec lex Poetelia, ut vulgo nominatur.
Haec sunt, quae veteres auctores tradunt: ⁸

Liv. VIII. 28. Eo anno plebi Romanae velut aliud initium libertatis factum est,
quod necti desierunt. —‘ Victum eo die ob impotentem unius injuriam
ingens vinculum fidei: jussique consules ferre ad populum, ne quis, nisi
qui noxam meruisset, donec poenam· lueret, in compedibus aut in nervo
teneretur: pecuniae creditae bona debitoris, non corpus obnoxium esse.
Ita nexi soluti, cautumque in posterum ne necterentur.

Varro de L. L. VII. 105. Liber, qui suas operas in servitutem pro pecunia,
qua damnas, debebat, dum solveret, nexus vocatur, ut ab aere obaeratus.
Hoc Popilio vocare Sillo dictatore (Huschkz Hoc C. Poetilio rogante solo
dictatore) sublatum ne fieret, et omnis, qui bonam copiam jurarunt, ne
essent nexi, dissoluti.

Dion. Fragm. XVI. 9. Atque ob hunc casum cuncti, qui ob aes alienum nexi
erant, Iege lata soluti pristinam libertatem recuperarunt.

Cic. de rep. ΙΙ. 34. Quum sunt propter unius libidinem omnia nexa civium
liberata, nectierque postea desitum.

His relationibus veterum attente consideratis interque se comparatis, haec
puto ex iis colligi posse. Primum legem jussisse omnes, qui bonam copiam jurarent,
ne essent nexi, solvi, deinde sanciendO, ne quis nisi qui noxam meruisset, donec
poenam lueret, in compedibus aut in nervo teneretur, prohibuisse, quonimus pecuniae
judicati nexique illa poena hominibus liberis et ingenuis indigna affligerentur, denique
cavisse, ne quis posthac ob aes alienum necteretur, pecuniae creditae bona debitoris,
non corpus obnoxium esse. Haec postrema, ut ex verbis Varronis consequi videtur,
praecipue ad operas ante legem hanc latam a debitoribus praestandas pertinebant.
Nemo dicit, ipsum nexum, quod per aes et libram fiebat, sublatum esse. Neque id
quamobrem fieret, causa erat. Quare etiam posthac nihil obstabat, quominus nexi
solennitas perageretur. Quum vero damnatio effectus suos insignes jam non haberet,
quum nec lis infitiando in duplum cresceret, quum creditor ne ei quidem debitori,
qui sibi manum non depelleret et pro se lege ageret, quod permissum erat lege Va-
leria, ipse manum injicere posset, sed decreto praetoris duci eum permittente opus
esset, quum denique ad operas praestandas debitor compelli jam non posset, eas ob
causas rarius in dies nexum factum est, stipulationum et mutui dationum, quibus
stipulationes intercedebant, usus frequentior usque esse coepit. Et quum argentea

⁷²) Liv. VIII. 28. Dion. Ι. c. Cic. de rep. 11. 24. Van. Max. VI. l ξ 9.

