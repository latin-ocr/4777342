 

gem. .

moveor, ut cum Sellio (p. 19) summo studio omnibusque viribus enitendum esse cen·
seam, ut demonstretur, nullam esse illarum sententiarum discrepantiam, sed potius
cum Huschkio cavendum esse arbitror, ne has definitiones veterum, qui eo vixerint
tempore, quo jurisprudentia minime esset adulta, sed recens nata, pluris faciamus.
Nam si animo non praeoccupato explicationes illas compararimuS, non poterimus
quin easdem inter se repugnare dicamus. Etiam si codicum scripturam sequimur,
dicendum est, Mucium, Varrone approbante, nexa esse affirmantem, quae per aes et
libram fiant, ut partes obligentur, a Manilio et Aelio Gallo discrepare, quum facile
sit probatu, minime omnia eo consilio facta esse, ut obligatio constitueretur. Quin
scimus facta esse, quibus obligationes tollerentur. Sin vero aut Huschkii aut Nie-
buhrii emendationem probamus, Mucius aperte et definite omnia mancipianexo de·
trahit. Et ipse Manilius, quid de nexo statuendum sit, dubitare videtur, mancipiaque
proprie non esse in nexorum numero putare. Alioquin enim causa non fuit, cur
nominatim de mancipiis diceret, ea nexa esse. Illud autem argumentum, quo plerique
interpretes nisum putant Varronem (quippe homini erudito atque verborum usque
vim intuenti arridebat) in'Mucii discedere sententiam, nexum a nec suo dictum esse,
perabsurdum est nec dignum, quod verbo uno refellatur. Sellius, quo suae funda-
mentum pararet sententiae, verborum Varronis, sicut modo allatum est, emendationem
excogitavit, qua simul Varronem et defenderet et purgaret. Ea mutatione totiusque
loci in patrium sermonem conversione alii, ut censor ejus Gloedenius in Schneideri
annal. crit. 1845 p. 394 recte observavit, sententiam attribuere non dubitat, qua in·
sulsior non facile invenitur, quae ne cogitari quidem potest. Fingitur enim Varro
refellere eum, qui existimet, nexum inde dictum esse, quod suum, id est dominium
fiat. Trahit porro Sellius (p. 25) in vertendo loco pronomen „idem“ ad vocabulum
praecedens ,‚verbum,“ quum conjungendum sit cum sequentibus „quod obligatur per
libram.“ Ex Varronis enim mente id, quod obligatur per libram, nexum dicitur,
idque ex ipso verbo sequi affirmat. Et recte atque jure ille quidem. Nam si verbi
nexi vim intuemur, neminem, qui lingua Latina imbutus est, fugere oportet, nectendi
verbum, a quo est dictum nexum, idem prope esse ac ligare vel obligare. De hac
tamen vocabuli notione non omnes consentiunt, atque etiam nostra aetate inventi
sunt, qui nexum idem esse vocabulum atque negotium, aut qui nexum a nec suo
dictum esse opinarentur. Hanc posterioremopinionem qui amplectuntur, teste utuntur
Varrone, qui reprobant in eum invehuntur, qui tam perversam derivationem prodide-
rit, quam Hugo in hist. jur. Rom. p. 282 detestabilem vocat. Est sane rejicienda,
sed non perspiciO, cur eo nomine Varro tantopere vituperetur, quem tale quid cogi-
tasse satis probatum non est. Qui mea sententia hoc exprimere vult, nexum inde ³) .

³) Ab obligando. „{nde“ igitur particula conjungenda est cum ,‚0b1igatur,“ non cum „neque suum.“ Tum non

oportet hoc loco Varronem increpare, quamvis licet jure Scaliger exclamare soleat: desinat ineptire varro! Nec Seiiii
emendatione opus est, qua reprehensio evitetur.

