28

instrum. donat. p. 40 affirmatque, sestertium illum ad aliam rem excogitatum esse,
scilicet ut lacunam quandam, quae in mancipationibus liberalitatis titulo factis exsi-
steret, expleret: accessisse eum ad aes mancipationis. Sane in hujusmodi mancipatio-
nibus solis scimus sestertium adhibitum esse. Et aeris particula, uti ipsa per aes et
libram gesti appellatio satis ostendere videtur, quia Romani, quum mancipatio orire-
tur, aerea pecunia, quam appendebant, utebantur, idcirco ab ipso actu abesse non
potuit, semperque et cum aere libra adhibita est, qua uti non attinuisset, si sestertius
nummus argenteus, non pondere, sed numero constans pretii loco datus esset. Et
saepe ille sestertius eo quoque tempore, quo quin aere facta sit mancipatio dubium
esse non potest, cum mancipatione conjunctus legitur.

De quinque testibus adjici potest, imperatorum temporibus et forsitan longe
antea etiam Latinos colonarios et Junianos, item eos peregrinos, quibus commercium
concessum esset, mancipationem facere, testes ct libripendes esse potuisse. Verum
antiquitus in quibusdam mancipationibus videtur non suffecisse, ut testes cives Ro-v
manos puberes adhiberentur, sed necesse fuisse primae classis homines essent. Nam
classici, Gellio testante, non omnes, qui in classibus erant, sed primae tantum classis
homines dicebantur, classicos autem testes Festus refert dictos fuisse, qui signandis
testamentis adhiberentur. 1⁹) Conjicere licet, in ceteris quoque mancipatienibus‚ iis
praesertim, quae majoris essent momenti, classicos testes antiquites adhibitos esse,
etsi necesse id non erat.

Libripendem principio ex patriciorum tribubus, deinde ex prima classe sump-
tum velut magistratus partibus in appendendo aere functum esse Hugo in hist. jur.
Rom. (p. 213) et Huschkius in libro de instit. Servii Tullii (p. 272) probabiliter con-
jecerunt. Is enim ceteris testibus dignitate antecellere debebat, cujus ab officio uni-
versum negotium per aes et libram gesti nomen sortitum est. Unde in instrumentis
mancipationum ad nos perlatis ejus potissimum nomen relatum invenitur. Certissima
autem videtur hominum doctorum conjectura in iis, quae ab ipso populo institueban-
tur, mancipationibus.

Ad test-es quinque et libripendem legimus alium accessisse, quem mancipio
accipiens, vellicata auricula, quae memoriae sedes esse credebatur, tanquam testem
interrogaret, num omnia recte conficerentur. ls tamen, qui antestatus appellabatur,
nec necessarius fuisse videtur, quum Gajus et Ulpianus ejus mentionem non faciant,
nec mancipationis proprius erat, quum in aliis quoque, praesertim in jus vocatione,
occurreret. Walchius in libello dc antestato in mancipationibus (p. 12) conjicit, in
praediis in absentia mancipandis homines si non necessarium, utile saltem existimasse,
aliquem, qui praedium bene nosset, sibi tanquam arbitrum constituere, qui quid vere
mancipatum et lege mancipii comprehensum esset, si de ea re inter mancipio dantem

¹⁹) Gun. VH. 13. Festus s. v. Classici testes.

