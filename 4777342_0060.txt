53

tanta v· Apud antiquos enim, ut persuasum mihi habeo,¹ qua ex causa manciparetur,
nihil prorsus< referebat.

Ἴ Idem, quod de auctoritate, de ceteris obligationibus ex mancipatione profectis
statuendum est, atque ideo, qui agrum in solutum dederat, si de modo mentitus
esset, in duplum conveniebatur. “In omnibus autem his causis aestimatione judicis
opus erat, quum quantum simplum esset, nondum constaret, sicut, si non semper, at
saepe in mancipationibus venditionis causa factis.

Huschkius 67) negat praeter venditorem mancipio dantem quemquam ex ipso
mancipio infitiationis nomine obnoxium factum esse, ideoque opus fuisse stipulatione.
Quae est Huschkii sententia de nexo nisi pecunia data non constituendo, idcirco
necesse est neget ex aliis causis mancipio dantem nexo obligari potuisse. Sed nec
puto obligationes illas vere nexa, i. e. ejusmodi obligationes fuisse, quae antiquitus
creditori jus darent debitori sine ullo judicio manum injicere, propterea quod in his
utique damnationem requiro, quam in mancipio pronuntiatam esse, nec testimoniis
probari potest nec verisimilitudinem habet. Nec lis infitiando in duplum crescebat,
sicut in actionibus, quae damnationis causam habebant, sed ab initio omnimodo is,
qui in mancipio dando mentitus erat, quae lingua nuncuparat, in duplum tenebatur.
Sane Cicero ⁸⁸) in rebus mancipi repetendis eum dicit periculum judicii sustinere,
qui se nexu obligarit. Verum, ut jam ex loco Varronis ξ 2 adducto sequitur, eo
tempore quidam omnia per aes et libram gesta, in iis omnia mancipia nexis ad-
numerabant. Ideo ipsam mancipationem respectu mancipio dantis, qui, si aut res
evicta aut ipse in nuncupatione aliquid mentitus esset, dupli poenam subibat, nexu
traditionem appellabant. ⁶⁹)

Ex mancipationibus liberorum capitum ne obligatio quidem ulla nascebatur,
propterea quod partium nihil intererat, quod per aestimationem ad pecuniam redigi
posset. Quod quidem nullam habet dubitationem, quotiens dicis gratia fiebant, sicut
in coemptionibuS, in filiorum mancipationibus frequentissimis, qnae eo fiebant consilio,
ut mox manumissi libertatem consequerentur. Quid vero statuendum est de manci-
patione ex noxali causa facta, quum mancipio accipientis ideo, quod ex operis filii-
familias mancipio dati sibi acquireret, utilitas verteretur ⁴? Talem eum, qualis erat,
is, cui nocitum erat, accipere debebat, pater autem noxae datione quum omnimodo
liberaretur, nec ad praestandum aliquid obligabatur. Sane olim, quum verae vendi-
tionis causa filiifamilias a patribus manciparentur, similiter atque in servis mancipan-
dis obligatio oriri poterat.

‘') neom dee Nexum p. 46.
⁸⁸) Cic. dro Mur. c. 2.

⁶⁹) Cic. Top. 5. Abalienatio cst ejus rei, quae mancipi est, aut traditio alteri nexu aut in jure cessio, inter
quos ea jure civili fieri possunt. Boeth. nd h. Ι.

