14

ο. „ff -Η

⁹ Multi rerum mancipi numerum olim majorem fuisse existimant, nec defuerunt,
qui quum persuasum sibi haberent, initio apud Romanos sola traditione nullarum
rerum dominia mutari potuisse, sed utique opus fuisse actu civili, velut mancipione
aut in jure cessione, omnes res, quae quidem traditionem reciperent, mancipi fuisse
defenderent. ll) PropositioniS, qua potissimum nituntur, antiquitus dominium nisi aut
per actum civilem aut usucapione accedente acquiri non potuisse, ut probatio difficilis
est, ita difficilis refutatio. Argumenta, quibus adductus in rebus nec mancipi, ut in·
feriore-aetate atque, sicut videtur, omnino Ciceronis tempore, ita jam principio tradi-
tionem ex justa causa suffecisse puto ad dominium transferendum, infra afferam.
Hanc meam opinionem qui comprobat, non facile is ad illam sententiam, olim rerum
mancipi genus multo latius patuisse, accedet. Duae enim res rerum mancipi propriae
erant, quibus a nec mancipi rebus differebant, una, quod recte non acquirebantur,
nisi actione civili, velut mancipatione, in jure cessione, adjudicatione, qua deficiente
usucapio accederet necesse erat, altera, quod solae per mancipationem transferri po-
terant, quae in ceteris nullam vim habebat. Nam Gajus (III 29) jura praediorum urbanorum
in jure tantum cedi posse ait, rusticorum vero etiam mancipari. Quibus aperte negat servi-
tutes praediorum urbanorum ut res nec mancipi mancipari posse. Hoc tamen exemplum,
quum servitutes res sint incorporales, solum satis non est. Sed sufficiens hujus rei argu-
mentum praebet tum Ulpianus (XIX), qui, ut traditionem propriam rerum nec mancipi,
ita mancipationem propriam appellat speciem alienationis rerum mancipi, non autem,
ut in jure cessionem, usucapionem, adjudicationem, legem — de quibus omnibus hoc
nominatim dicit —- communem et rerum mancipi et nec mancipi alienationem, tum
Cicero in Top. c. 10, qui Finge mancipio aliquem dedisse, inquit, id quod mancipio
dari non potest. Num id ejus factum est, qui accepit? aut num is, qui dedit, ob
eam rem se ulla re obligavit? Quae verba Boethius ad h. 1. recte interpretatur lo-
quentia de rebus nec mancipi mancipatis. Quas ob causas, qui res apud jure con·
sultos classicos nec mancipi vocatas jam olim sola traditione (si quidem eae essent,
quae admitterent traditionem) alienari acquirique potuisse existimat, easdem tunc
mancipi fuisse non arbitrabitur, propterea quod una res rerum mancipi propria, quod
actione civili transferendae erant, omnimodo in iis desideratur, nec alterius ratio pro-
babilis reddi potest, quoniam intelligi nequit, quapropter, quae antea potuerint, non
tamen debuerint, posterius ne potuerint quidem mancipari. Sed etiam si quis has
res antiquitus non potuisse traditione legitime comparari defendat, censeat tamen
easdem mancipi fuisse, forsitan causas probabiles is afferre poterit, cur necessarii esse
mancipatio ceterique actus civiles desierint —- non repugno -ε quamobrem vero
postea ne potuerint quidem mancipatipne transferri, id explicatione adhuc indiget,
quum ex necessitate mancipandi remissa nequaquam sequeretur, ut jam mancipationem

non reciperent, quum pracsertim in jure cessio etiam in rebus nec mancipi locum

¹¹) Ballhorn-Rosen, iiber dominium. p. 83 seqq.

