,44

utrum ad nexum constituendum necesse fuerit, praeter raudusculum pecunia sive in
ipso actu sive antea appenderetur vel adnumeraretur, an alius generis debita hoc
actu civili per novationem in pecuniam mutari potuerint? Equidem non dubito, quin
hoc suffecerit, tametsi veteres in illis versantes temporibus, quibus nexum vigebat,
saepius de pecunia credita loquantur. Illa enim causa longe gravissima erat res
gestas scribentibus, qui narrarent, quemadmodum plebs aere alieno oppressa a credi-
toribus patriciis vexaretur. Multae sunt causae, ex quibus pecunia debetur, sed aes
alienum homines pauperiores maxime pecunia mutua accipienda contrahunt. Nec
dubitari potest, quin originem nexum traxerit ex eo, quod pecunia crederetur. ‹Jam
vero quotiens primis temporibus pecunia credebatur, libra propemodum necessaria
erat, qua quanta esset certum fieret3 et si res majoris esset momenti, non solum
libripendem, qui sine studio alterius partis aes appenderet, adhibebant, sed etiam
coram testibus pecuniam appendi volebant, quorum et memoriae mandaretur negotium
et auctoritate confirmaretur. Attamen necesse non erat testes adhibene in ultima an-
tiquitate, sed nec postea, quum civitatis potestas et dignitas aucta esset, ut obligatio
constitueretur pecunia danda, opus erat forma solenni per aes et libram gestorum,
quemadmodum in rebus mancipi transferendis mancipatio (aut in jure cessio). Haec
vero obligatio, quae quotiens pecuniam creditam non per aes et libram testibus prae·
sentibus dabant, nascebatur, neque erat nexi, sed mutui obligatio. Mutuum enim
eadem re, qua traditio a mancipatione, qua pignus a fiducia, a nexo aere differebat:
ut mutuum juris gentium, ita nexum vel maxime erat juris civilis. Quare nexum
hoc nec speciem mutui dicere licet, nec a Livio unquam ita appellatur. Nonnun-
quam pro nexo aes alienum vel foenus dicit, et Dionysius proprie loquens nexum
aes dare ἐπί σώμασι δανείζειν appellat (IV. 9).

Exstiterunt, qui antiquitus apud Romanos praeter actum civilem, qui per aes
et libram gerebatur, nullum actum privatum firmum ratumque fuisse existimarent.
Cui sententiae quum testimonia desunt, tum natura rerum videtur repugnare. Quo·
niam ea, quae sunt juris gentium sive naturaliS, semper tempore praecesserunt ea,
quae ex jure civili alicujus populi civitatisve descenderunt, postquam jus civile intro·
ductum est, vim potestatemque sibi comparavit, comparatam firmavit, nunquam tamen
adeo momento suo valuit, ut prorsus sublato jure gentium unum regnum teneret.
Quotiens per aes et libram credita pecunia dabatur, qui accipiebat, arctiore vinculo
creditori obnoxius fiebat, quam mutuam accipiendo, propterea quod tanquam coram
populo ipso negotium peragebatur ab eoque confirmabatur. Tum enim, quod vix
sine temeritatis crimine in dubium vocari potest, creditori potestas dabatur, debitori,
qui die praestituta non persolvisset pecuniam, sine ullo judicio manum injicere eum·
que domum abducere, adversus infitiantem autem in duplum lis crescebat, ut omnis
paene infitiandi ratio adempta esse videretur. Haec res maxime valuit, cur nexum
aes, non mutuum daretur.

