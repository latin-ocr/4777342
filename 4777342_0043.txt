36

privatorum vi et efficientia constitui, dum respublica majorem usque sibi assumens
auctoritatem magis magisque subegerit viceritque singulorum hominum voluntates.
Qui in altera parte stantes omnibus rebus recte acquirendis civilem solennem·
que formam vindicant, partim mancipationem antiquitus ad omnes res pertinuisse
contendunt, partim per in jure cessionem omnium rerum dominia initio mutari opor-
tuisse affirmant, accessisse deinde in rebus mancipi mancipationem, nec mancipi rebus
etiam tum in jure cessionem postulantibus, dum temporum decursu sive usu sive
lege introductum sit traditionem suffecisse. De mancipationis usu latius patente,
quem nonnulli vetustati assumunt, jam supra dictum est, causam non inveniri, cur,
quae res antea mancipari solitae fuerint et debuerint, postea ne potuerint quidem ·
mancipari. Quid 'vero dicemus de in jure cessione, quam lege XII. tabularum confir-
matam vetustam admodum esse negari non potest? Eam formam solennem, adhibitu
difficilem et molestam adversarii dicunt inveniri non potuisse, si eodem tempore traditio
eandem habuisset dominii tranferendi potestatem. Gajus sane (ΙΙ. 25) tradit plerum·
que et fere semper mancipationibus uti Romanos: quod enim ipsi praesentibus amicis
agere possent, id necesse non esse cum majore difficultate apud praetorem aut prae-
sidem provinciae quaerere. Sane fuit difficilior, quam traditio, sed quin apud priscos
Romanos major fuerit in jure cessionis, quam mancipationis difficultas, dubito.
Equidem de ratione inter in jure cessionem ex una parte et ex altera mancipationem
et traditionem intercedente sic sentio. Traditio, ut acquisitio juris gentium, prima
fuit. Invaluit autem, forsitan pridem admodum, res ex hostibus captas reipublicae
acquisitas, quae et maximi erant momenti et cognitionem habebant non difficilem,
ritu ei, quo publice venumdabantur, simili, mancipio testibus, qui comitia adumbra-
rent, praesentibus alienari. Postea alia forma civilis desiderata est in iis adhibenda,
quae etsi fortasse nonnunquuam mancipabantur, proprie tamen credebantur non recipere
mancipationem, maxime in rebus incorporalibus, quarum tantum Jura praediorum rustico-
rum ad speciem rerum corporalium proxime accedentia mancipari solebant. Eum actum, ut
respdubitationem non admitteret, potissimum in jure apud magistratum peragi voluerunt:
imitati sunt mancipationis formam, praeterquam quod nec aes et libra nec testes adhibeban-
tur, quorum vicem scilicet magistratus obtinebat. ltaque rem acquisiturus tenens eam,
ut in mancipatione, „Hanc ego rem, inquiebat, ex jure Quiritium meam esse ajo.“
Qui postquam ita vindicaverat, praetor eum, qui cedebat, interrogabat, an contra vin-
dicaret. Quo negante aut tacente illi rem addicendo perfectionem negotio dabat,
sicut in mancipatione libripens indicabat verbis „raudusculo libram ferito.“ 29)
Progressione reipublicae Romanae quum et majorem haberet in jure cessio
difficultatem, et magistratibus rebus parvis molestiam non coacti afferre nollent, in rebus

²⁹) Eodem jure, quo lis symbolica dicitur in jure cessio, mancipatio quoque dici potest. Quod juris consulti de
vindicatione loquntur, nibil ad rem facit, quoniam vindicare (vim dicere) rem nihil cst aliud, atque rem sibi assumere.
Quodsi lis suerit, oportuit eum, qui cedebat, contra vindicare. '

